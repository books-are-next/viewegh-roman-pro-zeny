<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-34</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-38">KAPITOLA XXXII</p>

    <p class="MLP-text-uprostred--I">Když partner odchází&nbsp;– Jakou barvu má láska?&nbsp;– Jak to, že Oliver netrpí?&nbsp;– Sportovně založený dietolog&nbsp;– Vstupuje Žemla</p>

    <p class="MLP-uroven3-nadpis" id="toc_marker-38-1">1/</p>

    <p class="MLP-text-bez1radku">ON nezavolá ani zítra, ani pozítří.</p>

    <p class="MLP-text">Ani v&nbsp;příštích dnech.</p>

    <p class="MLP-text">Několikrát denně si prohlížím JEHO fotografii.</p>

    <p class="MLP-text">Když zavřu oči, vidím displej mobilu.</p>

    <p class="MLP-text">V&nbsp;noci brečím do polštáře. Máma se na nic nevyptává, a&nbsp;přesto je jí všechno jasné. Občas ji přistihnu, jak mě nenápadně pozoruje. Když se srazíme ve dveřích kuchyně, je to ona, kdo se omlouvá.</p>

    <p class="MLP-uroven3-nadpis" id="toc_marker-38-2">2/</p>

    <p class="MLP-text-bez1radku">Čtu knihu německé psychoterapeutky Doris Wolfové <span class="MLP-znak-kurziva-11b">Když partner odchází</span>, kterou mi dala Ingrid (původně ji koupila pro Huberta, ale ten ji odmítl, takže nyní jsem na řadě já…). Záložka brožury slibuje, že po jejím přečtení budu vědět:</p>

    <p class="MLP-text--I">– jak se zbavit bolesti a&nbsp;zoufalství</p>

    <p class="MLP-text--I">– jak se oprostit od hořkosti a&nbsp;nenávisti</p>

    <p class="MLP-text--I">– jak překonat pochybnosti a&nbsp;nedůvěru v&nbsp;sebe sama</p>

    <p class="MLP-text--I">– jak překonat pocit viny</p>

    <p class="MLP-text--I">– jak si znovu vypěstovat radost ze života</p>

    <p class="MLP-text--I">– jak se připravit na nový a&nbsp;úspěšný partnerský vztah</p>

    <p class="MLP-text">No už aby…</p>

    <p class="MLP-text">V&nbsp;redakci to nestojí za nic. Romana je nemocná, takže musím na čtrnáct dní převzít její rubriky. Píšu články jako <span class="MLP-znak-kurziva-11b">Omrzela mě džínovina</span> a&nbsp;<span class="MLP-znak-kurziva-11b">Co dělat, když v&nbsp;bytě nestačí úložné prostory?</span> Prakticky vůbec nemluvím. Vlasta se Zdenou se mě pokoušejí rozptýlit a&nbsp;každý den mi pobaveně vyprávějí předchozí díl televizního seriálu <span class="MLP-znak-kurziva-11b">Barvy lásky</span>: Aurora se rozzlobila na Diega, že jí neřekl, že má bratra. Chystala se svatba Chea a&nbsp;Candalerie, ale Candaleria protančila večer s&nbsp;Eleazarem. Cheo na ni marně čekal. Romance mezi Irene a&nbsp;Martinem byla nečekaně přerušena telefonem: Tadeo oslepl. Pepina potratila a&nbsp;ze všeho obvinila Diega… Poslouchám je bez zájmu, ale potom ve mně všechny ty nesmysly vyvolají krátký záchvat zuřivosti.</p>

    <p class="MLP-text">„Pepina má recht,“ syčím. „Všichni chlapi jsou svině a&nbsp;zasloužili by vykastrovat!“</p>

    <p class="MLP-uroven3-nadpis" id="toc_marker-38-3">3/</p>

    <p class="MLP-text-bez1radku">Na konci týdne dám Ingrid na taxík a&nbsp;poprosím ji, zda by mi od Olivera nepřivezla věci.</p>

    <p class="MLP-text"><span>„Doufám, že aspoň</span> <span class="MLP-znak-tucne-11b">trpí</span><span>?“ ptám se jí později, když společně vynášíme všechny igelitky a&nbsp;krabice z&nbsp;taxíku nahoru (Oliver mi je samozřejmě už úplně ukradený, ale chápete, milé dámy, že jisté minimální zvědavosti se člověk neubrání). Ingrid krčí rameny a&nbsp;přemýšlí.</span></p>

    <p class="MLP-text">„Chceš říct, že ten bastard ani netrpí?“ říkám. „Jak se vůbec tvářil?“</p>

    <p class="MLP-text">„Celkem normálně.“</p>

    <p class="MLP-text">Znám ji dobře, a&nbsp;tak si ihned všimnu, že v&nbsp;její odpovědi něco nehraje.</p>

    <p class="MLP-text">„Byl namazanej?“ zeptám se.</p>

    <p class="MLP-text">„Možná. Ne moc. Trochu.“</p>

    <p class="MLP-text">„Byl sám?“</p>

    <p class="MLP-text">„Ne,“ říká Ingrid po chvíli.</p>

    <p class="MLP-text">Krátce jí popíšu Bludičku.</p>

    <p class="MLP-text">„Jo,“ říká Ingrid. „To byla ona.“</p>

    <p class="MLP-text">Nevěřím svým uším. Ne že by mi na Oliverovi sebemíň záleželo, ale stejně…</p>

    <p class="MLP-text">Svět je odporné místo.</p>

    <p class="MLP-uroven3-nadpis" id="toc_marker-38-4">4/</p>

    <p class="MLP-text-bez1radku">Máma vytáhne z&nbsp;kredence láhev červeného (<span class="MLP-znak-tucne-11b">Tři Gracie</span>, značka jejího mládí), zručně ji otevře a&nbsp;všem nám nalije. Usadíme se v&nbsp;kuchyni. Chvíli jen tak nezávazně tlacháme a&nbsp;potom nám Ingrid začne líčit problémy se studentem, který u&nbsp;ní toho času bydlí. Pro vaši informaci: Ingrid už dneska nedokáže bydlet sama. Neumí si prý představit, že by na polštáři vedle ní bylo prázdno… Tím pádem si každého chlapa, se kterým se seznámí, k&nbsp;sobě okamžitě nastěhuje.</p>

    <p class="MLP-text">No comment.</p>

    <p class="MLP-text">Ten zatím poslední se jmenuje Ondra a&nbsp;je to náruživý sportovec. Prakticky vůbec nemá na Ingrid čas, protože jednak ještě studuje (FTVS), a&nbsp;jednak trénuje na <span class="MLP-znak-tucne-11b">Železného muže</span>. Každý den jezdí dvě hodiny na kole a&nbsp;potom jde běhat. Denně musí uběhnout minimálně deset kilometrů. Ve středu a&nbsp;v&nbsp;neděli místo běhání plave. Ingrid občas chodí do bazénu s&nbsp;ním, ale on si jí vůbec nevšímá, neboť musí uplavat šedesát bazénů.</p>

    <p class="MLP-text">Zmínka o&nbsp;plavání mi připomene, jak jsem se potápěla s&nbsp;NÍM. Zhluboka dýchám, abych se nerozbrečela.</p>

    <p class="MLP-text">„I&nbsp;když někdy ho docela chápu,“ pokyvuje hlavou Ingrid. „Kolik let mu ještě zbývá? Pět? Deset? Sportovci končej ve třiceti, maximálně v&nbsp;pětatřiceti. A&nbsp;potom šlus…“</p>

    <p class="MLP-text">Napije se vína a&nbsp;všem nám dolije.</p>

    <p class="MLP-text">„Sportovci maj vlastně stejně tragickej životní úděl jako my ženský…,“ přemýšlí nahlas.</p>

    <p class="MLP-text">Máma se statečně usmívá.</p>

    <p class="MLP-text">„Možná s&nbsp;ním chodím z&nbsp;určitý <span class="MLP-znak-tucne-11b">solidarity</span>…,“ přemítá Ingrid, které to vůbec nedojde.</p>

    <p class="MLP-text">Víno mě zpočátku uvolní, ale jakmile vypiju třetí skleničku, začne se mi po NĚM nesnesitelně stýskat. Cítím, jak mi vlhnou oči. Máma vstane a&nbsp;přinese pytlík s&nbsp;pistáciemi. Ingrid si mi sedne na klín a&nbsp;hladí mě po zádech.</p>

    <p class="MLP-text"><span>„Já jsem asi před měsícem taky poznala jednoho sportovce,“ pronese náhle máma a&nbsp;významně zdvihne obočí. „</span><span class="MLP-znak-tucne-11b">Ženatýho</span> <span>sportovce…“</span></p>

    <p class="MLP-text">„<span class="MLP-znak-tucne-11b">Ženatýho</span>?!“ pohoršuje se naoko Ingrid. „No teda Jano…“</p>

    <p class="MLP-text">Máma se uculuje a&nbsp;začíná nesměle vyprávět (většinou se příliš nesvěřuje): Jmenuje se Cyril. Je to doktor-dietolog. Občas si prý ve městě dají oběd nebo kafe. Spí spolu, ale jen jednou týdně&nbsp;– konkrétně v&nbsp;úterý večer, kdy chodí dietolog na squash.</p>

    <p class="MLP-text">Její nezvyklou otevřenost přikládám na vrub vypitému vínu a&nbsp;snaze mě pobavit.</p>

    <p class="MLP-text">„On chodí <span class="MLP-znak-tucne-11b">sem</span>?“ zeptám se překvapeně.</p>

    <p class="MLP-text">Máma přikývne.</p>

    <p class="MLP-text">„Počkej,“ zvolá Ingrid, „on se s&nbsp;tebou vyspí&nbsp;– a&nbsp;pak jde <span class="MLP-znak-tucne-11b">hrát squash</span>?!“</p>

    <p class="MLP-text">„Ale ne,“ vysvětluje máma. „Ten squash je jenom záminka.“</p>

    <p class="MLP-text">Ingrid to vezme na vědomí s&nbsp;jistou úlevou.</p>

    <p class="MLP-text">„Ale dres si samozřejmě bere,“ doplňuje máma suše. „I&nbsp;boty a&nbsp;raketu…“</p>

    <p class="MLP-text">„Samozřejmě…,“ říká Ingrid opovržlivě.</p>

    <p class="MLP-text">„Dokonce,“ uchechtne se máma, „si ten dres máčí…“</p>

    <p class="MLP-text">„<span class="MLP-znak-tucne-11b">Máčí</span>!?“ vyjekne Ingrid.</p>

    <p class="MLP-text">Obě na mámu nechápavě hledíme. Máma kývne bradou ke květináčům na okně.</p>

    <p class="MLP-text">„Támhletím rozprašovačem na kytky,“ vysvětluje. „Kvůli manželce… Aby nepojala podezření.“</p>

    <p class="MLP-text">Ingrid vstane, natáhne se pro kropítko a&nbsp;fascinovaně si je prohlíží.</p>

    <p class="MLP-text">„To není všechno,“ usmívá se máma.</p>

    <p class="MLP-text">Vyčkáváme.</p>

    <p class="MLP-text">„Když ten rozprašovač plní vodou,“ říká máma a&nbsp;krátce si odkašle, „přidává do ní sůl… Kvůli věrohodnosti.“</p>

    <p class="MLP-text">Její ironický výraz je náhle pryč.</p>

    <p class="MLP-text">Najednou i&nbsp;ona vypadá smutně.</p>

    <p class="MLP-uroven3-nadpis" id="toc_marker-38-5">5/</p>

    <p class="MLP-text-bez1radku">„Máme ještě víno, mami?“ ptám se.</p>

    <p class="MLP-text">Máma přinese druhou láhev; jakmile ji otevře, ihned se napiju.</p>

    <p class="MLP-text">„Panebože, <span class="MLP-znak-tucne-11b">chlapi</span>…,“ vrtí hlavou Ingrid.</p>

    <p class="MLP-text">Očividně se z&nbsp;té máminy historky ještě nevzpamatovala.</p>

    <p class="MLP-text">„Já jsem jednou chodila s&nbsp;jedním, kterej zase strašně <span class="MLP-znak-tucne-11b">šetřil</span>,“ říká. „Když jsme šli do kina, platili jsme lístky napůl. Znáte to. Nebo mi cestou ke mně koupil novej Cosmopolitan&nbsp;– a&nbsp;pak si ho ode mě nechal zaplatit… Věříte tomu?“</p>

    <p class="MLP-text">„<span class="MLP-znak-tucne-11b">Šetřílci</span> jsou možná vůbec nejhorší…,“ uvažuje máma.</p>

    <p class="MLP-text">„Bydlel u&nbsp;mě asi měsíc,“ vzpomíná Ingrid. „Měl svoje mejdlo i&nbsp;svoji pastu. A&nbsp;teď se podržte: celej měsíc používal <span class="MLP-znak-tucne-11b">ten samej</span> kus zubní nitě…“</p>

    <p class="MLP-text">„Ne?!“ říká máma nevěřícně.</p>

    <p class="MLP-text">„Přísahám! Schválně jsem ho pozorovala. Všechny svý toaletní potřeby si každej večer ukládal do takovýho černýho plastovýho pouzdra. Ten kus nitě tam měl taky. V&nbsp;postranní kapse. Pokaždý ho jenom opláchnul a&nbsp;vrátil zpátky.“</p>

    <p class="MLP-text">„Fuj,“ otřese se máma.</p>

    <p class="MLP-text">Pohybuji se na samé hranici střízlivosti a&nbsp;tu a&nbsp;tam lehce přešlápnu. V&nbsp;jednu chvíli mám pocit naprosto jasné mysli&nbsp;– a&nbsp;hned vzápětí cítím, jak mi hlava začíná těžknout.</p>

    <p class="MLP-text">„Jak to, že vzbuzuju tak málo lásky?“ polituju se nahlas. „Proč?“</p>

    <p class="MLP-text">„Blbost,“ říká Ingrid. „Například Oliver tě pořád miluje&nbsp;– vsaď se.“</p>

    <p class="MLP-text">„Nebo Jeff&nbsp;– copak tě Jeff nemiloval?“ přidá se máma.</p>

    <p class="MLP-text">Jeff mě miloval, musím si v&nbsp;duchu přiznat. Opustila jsem ho já.</p>

    <p class="MLP-text">Opouštíme&nbsp;– a&nbsp;jsme opouštěni.</p>

    <p class="MLP-text">„Ano, Jeff mě miloval,“ říkám kysele, „pokud jsem mu ovšem nezapomněla koupit <span class="MLP-znak-tucne-11b">New York Times</span>, arašídovou pomazánku nebo <span class="MLP-znak-tucne-11b">marshmallows</span>…“</p>

    <p class="MLP-text">Kdosi dlouze zvoní, všechny sebou škubneme. Máma na mě tázavě pohlédne a&nbsp;jde otevřít. Je to Žemla&nbsp;– slyším ho zdravit. Uvědomím si, že jsem ho minimálně dva týdny neviděla. V&nbsp;předsíni je zarážející ticho. Dotknu se ramene Ingrid a&nbsp;jdu se tam raději podívat.</p>

    <p class="MLP-text">Žemla stojí zády ke mně. Objímá mámu a&nbsp;jeho mohutná ramena se otřásají&nbsp;– v&nbsp;první chvíli to působí komicky. Okamžitě si ho představím, jak klečí v&nbsp;předklonu mezi máminými stehny, nahý tučný zadek vystrčený ke stropu… Je to strašlivá vize.</p>

    <p class="MLP-text">Máma na mě vážně hledí a&nbsp;hladí přitom Žemlu po zádech. Žemla hlasitě vzlykne. Nevypadá to dobře.</p>

    <p class="MLP-text">„Dobrý den, pane Žemla?“ říkám rozpačitě, se slyšitelnou obavou.</p>

    <p class="MLP-text">Žemla ke mně otočí mokrý napuchlý obličej. Kousne se do rtu.</p>

    <p class="MLP-text">„Ráno zemřela,“ říká.</p>
  </div>
</body>
</html>