<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-36</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-40">KAPITOLA XXXIV</p>

    <p class="MLP-text-uprostred--I">Zlověstné mlčení&nbsp;– Propuknutí Lauřiných emocí&nbsp;– Zpracování smutku</p>

    <p class="MLP-uroven3-nadpis" id="toc_marker-40-1">1/</p>

    <p class="MLP-text-bez1radku">Neuvěřitelné!</p>

    <p class="MLP-text">Stýská se mi po čtyřicetiletém náladovém alkoholikovi, který mě podvádí a&nbsp;kterému celé léto smrdí nohy!</p>

    <p class="MLP-text">Dokonce zjišťuju, že ho pořád miluju!</p>

    <p class="MLP-text">Věřily byste tomu, milé sestry?</p>

    <p class="MLP-text">Já taky ne.</p>

    <p class="MLP-uroven3-nadpis" id="toc_marker-40-2">2/</p>

    <p class="MLP-text-bez1radku">V&nbsp;červenci mu snad desetkrát zkouším volat, ale Oliver telefon nikdy nevezme. Když mu zavolám z&nbsp;jiného čísla, Oliver zavěsí ihned, jakmile promluvím. V&nbsp;srpnu mu pošlu dlouhý dopis, ale vrátí mi jej zpátky.</p>

    <p class="MLP-text">Neotevřený.</p>

    <p class="MLP-text"><span>Pochopitelně si začnu vyčítat, že jsem Olivera podvedla. Podle Doris Wolfové se dosud nacházím ve II. fázi s&nbsp;názvem</span> <span class="MLP-znak-kurziva-11b">Propuknutí emocí</span><span>: mám prudké výkyvy nálad, cítím se bezmocná, vnitřně prázdná, obviňuji se z&nbsp;rozbití krásného partnerského vztahu, soužím se těžkými pochybnostmi a&nbsp;připadám si tlustá, hloupá a&nbsp;neatraktivní (strana 10).</span></p>

    <p class="MLP-text">„Potřebuju dostat dolů pět až šest kilo!“ volávám v&nbsp;noci Ingrid. „Možná bych si taky měla dát zmenšit prsa?“</p>

    <p class="MLP-text">„Nesmysl. Jseš absolutně oukej.“</p>

    <p class="MLP-text">„Možná se potřebuju vdát? Nebo mít aspoň dítě?“</p>

    <p class="MLP-text">„Potřebuješ dostat z&nbsp;hlavy Olivera,“ oponuje mi trpělivě Ingrid.</p>

    <p class="MLP-text"><span>Musím uznat, že na tom něco je.</span> <span class="MLP-znak-kurziva-11b">Nedovolte, aby myšlenky na vašeho bývalého partnera rozhodovaly o&nbsp;vašich citech a&nbsp;o&nbsp;vašem životě</span><span>, varuje Doris. Nabízí i&nbsp;řešení: drastickou, ale údajně vysoce účinnou metodu, jak se s&nbsp;konečnou platností osvobodit od lásky k&nbsp;bývalému partnerovi&nbsp;– tzv.</span> <span class="MLP-znak-kurziva-11b">zpracování smutku</span><span>. Je to obdoba smutečních rituálů některých mimoevropských kultur, které žal nepotlačují, ale naopak vědomě</span> <span class="MLP-znak-tucne-11b">vyjadřují</span><span>. Konkrétně to vypadá takto: zvolíte si vhodný den (nejlépe den výročí sňatku a&nbsp;podobně), zavřete se sama v&nbsp;bytě a&nbsp;po dobu minimálně šesti hodin si vyvoláváte ty nejkrásnější a&nbsp;nejpříjemnější vzpomínky na bývalého partnera (negativní vzpomínky jsou přísně zakázány). Bolesti se nebráníte, naopak jí dovolíte, aby vás plně prostoupila; čím bude vaše momentální utrpení hlubší, tím lepšího výsledku dosáhnete. Zoufalství bude odplaveno proudem slz a&nbsp;stanete se navždy imunní proti bolestným vzpomínkám (dostaví-li se recidiva, postup zopakujete).</span></p>

    <p class="MLP-text">„Co myslíš?“ ptám se Ingrid.</p>

    <p class="MLP-text">„Ale jo,“ říká váhavě. „Já bych do toho šla.“</p>

    <p class="MLP-uroven3-nadpis" id="toc_marker-40-3">3/</p>

    <p class="MLP-text-bez1radku">Vyberu si den prvního výročí seznámení s&nbsp;Oliverem (náhoda mi přeje: jsem doma sama, máma doprovází dietologa na dvoudenní služební cestě do Karlových Varů).</p>

    <p class="MLP-text">Po příchodu z&nbsp;práce se zamknu, zatáhnu ve všech místnostech žaluzie, vyvěsím telefon a&nbsp;vypnu mobil. Připadám si, jako kdybych se připravovala na sebevraždu. Jsem podivně nervózní a&nbsp;také se sama před sebou trochu stydím&nbsp;– když procházím předsíní, vyhýbám se pohledu do zrcadla. Osprchuju se a&nbsp;potom si obléknu romantické letní šaty, které mi kdysi koupil Rickie: jsou dlouhé až na zem, krémově bílé, s&nbsp;drobnými modrými kvítky. Vždycky jsem si v&nbsp;nich připadala příliš usedle, ale Rickie tvrdil, že mi moc sluší (myslím mimochodem, že ty šaty přesně vyjadřují Rickieho představu ženství).</p>

    <p class="MLP-text">Měla jsem je na sobě, když jsem před rokem Olivera poprvé uviděla.</p>

    <p class="MLP-text">Usadím se nejprve v&nbsp;obýváku, ale potom si to rozmyslím, přejdu do svého pokoje a&nbsp;lehnu si na rozestlanou postel.</p>

    <p class="MLP-text">Na tutéž postel, kde jsme se s&nbsp;Oliverem poprvé milovali.</p>

    <p class="MLP-text"><span>Nemůžu se zbavit pocitu, že mě doktorka Wolfová pozoruje. V&nbsp;bytě je nezvyklé ticho. Vstanu a&nbsp;založím do přehrávače jedno z&nbsp;Oliverových oblíbených cédéček. Najednou nevím, jak dál. Je to celé nějaké trapné. Ale dobře. Začnu tím, že na postel shromáždím všechny věci, které s&nbsp;Oliverem nějak souvisí. Není toho moc: dvě červenožlutá alba s&nbsp;fotografiemi z&nbsp;Kanárů a&nbsp;z&nbsp;Chorvatska, stříbrný řetízek a&nbsp;náušnice, které jsem od něj dostala k&nbsp;narozeninám, jeho holicí strojek (kterým jsem si tajně holila nohy tak dlouho, až se definitivně naštval a&nbsp;strojek mi věnoval…), jeho kartáček na zuby a&nbsp;černé tričko s&nbsp;reklamou na whisky</span> <span class="MLP-znak-tucne-11b">Johnnie Walker</span><span>, v&nbsp;němž tu zpočátku spával. Všechny ty předměty působí mrtvě, Oliver v&nbsp;nich není. Moje vzpomínky oživí teprve fotografie. Listuju zamyšleně albem z&nbsp;Chorvatska&nbsp;– a&nbsp;náhle si připomenu vějířky vrásek kolem jeho očí, jeho široká ramena, jeho dětské hodinky na opáleném předloktí, jeho obnošené košile a&nbsp;svetry…</span></p>

    <p class="MLP-text">Odložím album a&nbsp;vzpomínám na jeho starou škodovku a&nbsp;naše výlety za Prahu.</p>

    <p class="MLP-text">Vybavuju si, jak jsem si v&nbsp;kině nebo v&nbsp;taxíku pokaždé opírala hlavu o&nbsp;jeho rameno.</p>

    <p class="MLP-text">Myslím na to, jak pomáhal babičce čistit tátův hrob.</p>

    <p class="MLP-text">Slyším, jak rachotil v&nbsp;zámku jeho klíč.</p>

    <p class="MLP-text">Představuju si, jak se mě dotýkal.</p>

    <p class="MLP-text">Vzpomínám na jeho smích, jeho hlas, jeho dech, jeho gesta, jeho chůzi, jeho únavu, jeho polibky.</p>

    <p class="MLP-text">(To už samozřejmě nahlas pláču.)</p>
  </div>
</body>
</html>