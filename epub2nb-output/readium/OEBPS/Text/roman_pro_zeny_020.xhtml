<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-16</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-17">KAPITOLA XIV</p>

    <p class="MLP-text-uprostred--I">Trapný incident při objednávce martini&nbsp;– Má vůbec Oliver vlastní myšlenky?&nbsp;– Rickieho ponožky</p>

    <p class="MLP-uroven3-nadpis" id="toc_marker-17-1">1/</p>

    <p class="MLP-text-bez1radku">V&nbsp;neděli už od půl jedné sedíme s&nbsp;Oliverem v&nbsp;Louvru a&nbsp;čekáme na mámu. Oba jsme nervózní, Oliver dokonce zvrhne sklenici s&nbsp;minerálkou.</p>

    <p class="MLP-text">Máma se objeví pět minut po jedné. Vypadá dobře. Rozhlíží se a&nbsp;já zdvihnu ruku a&nbsp;zamávám na ni. Sebevědomě projde uličkou mezi stolky. Několik přítomných mužů vzhlédne. Oliver vstává.</p>

    <p class="MLP-text">„Ahoj mami,“ říkám obřadně. „Dovol, abych ti představila svého přítele Olivera. Olivere, tohle je moje máma. Seznamte se.“</p>

    <p class="MLP-text">„My se už tak trochu známe,“ říká Oliver, ale zní to nejistě&nbsp;– takového ho neznám. „Ahoj Jano.“</p>

    <p class="MLP-text">Máma mu krátce podá ruku, ale já si dobře všimnu, že před jeho pohledem uhne.</p>

    <p class="MLP-text">„Oliver?“ říká. „Oliver? No tak dobře, zkusím si to zapamatovat.“</p>

    <p class="MLP-text">Ignoruje židli, kterou jí Oliver nabízí, a&nbsp;sedá si vedle mě. Zaraženě ji pozorujeme.</p>

    <p class="MLP-text">„Co je?“ ušklíbne se. „Čekáte, že řeknu <span class="MLP-znak-tucne-11b">těší mě</span>?“</p>

    <p class="MLP-text">Nastalé ticho je dlouhé a&nbsp;tíživé. Vezmu lžičku a&nbsp;zaťukám na skleničku.</p>

    <p class="MLP-text">„Ztište se,“ říkám. „Chci vám něco říct.“</p>

    <p class="MLP-text">Máma vzdychne.</p>

    <p class="MLP-text">„Ráda bych vám řekla, že vás mám ráda,“ pronesu slavnostně. „<span class="MLP-znak-tucne-11b">Oba</span>&nbsp;– chápete?“</p>

    <p class="MLP-text">Bohužel v&nbsp;téže chvíli přichází mladý číšník s&nbsp;jídelními lístky, takže moje prohlášení vůbec nevyzní tak, jak jsem si představovala.</p>

    <p class="MLP-text">„Nějaký aperitiv?“ ptá se a&nbsp;vyčkává.</p>

    <p class="MLP-text">Všichni mlčíme. Číšník zdvihne tázavě obočí.</p>

    <p class="MLP-text">„Dáte si něco?“ obrátí se Oliver na mě a&nbsp;na mámu.</p>

    <p class="MLP-text">„Máte diazepam?“ zeptá se máma číšníka a&nbsp;zamrká na něj. „Nebo nějaké jiné anxiolitikum?“</p>

    <p class="MLP-text">Číšník postřehnutelně zrudne.</p>

    <p class="MLP-text">„Mami,“ řeknu prosebně.</p>

    <p class="MLP-text">Vyměníme si pohled.</p>

    <p class="MLP-text">„Pardon, pardon,“ říká máma. „Suché martini prosím.“</p>

    <p class="MLP-text">„Pro mě taky,“ promluví Oliver.</p>

    <p class="MLP-text">Číšník vděčně přikývne.</p>

    <p class="MLP-text">„A&nbsp;pro dceru?“ ptá se Olivera.</p>

    <p class="MLP-text">Jsem jediná, kdo se směje.</p>

    <p class="MLP-text">„Omluvte mě na okamžik,“ říká máma. Vezme ubrousek, který má na klíně, beze spěchu ho složí a&nbsp;odkráčí směrem k&nbsp;toaletám.</p>

    <p class="MLP-text">Oliver se mi zhroutí do náruče. Hladím mu čelo a&nbsp;tváře.</p>

    <p class="MLP-uroven3-nadpis" id="toc_marker-17-2">2/</p>

    <p class="MLP-text-bez1radku">Máma se vrací, vypadá klidnější; nepatrně se usmívá, a&nbsp;dokonce se krátce podívá i&nbsp;na Olivera.</p>

    <p class="MLP-text">Kdybych ji neznala, řekla bych, že si na záchodě <span class="MLP-znak-tucne-11b">šlehla</span>.</p>

    <p class="MLP-text">Číšník přináší objednané aperitivy a&nbsp;my mu bez valného zájmu nadiktujeme zvolená jídla. Jakmile se vzdálí, zdvihnu svou sklenici.</p>

    <p class="MLP-text">„Tak na vaše setkání!“</p>

    <p class="MLP-text">„Raději na zdraví,“ poopraví mě máma.</p>

    <p class="MLP-text">„Na zdraví,“ říká Oliver.</p>

    <p class="MLP-text">Martini je příjemně vychlazené.</p>

    <p class="MLP-text">„Oukej, <span class="MLP-znak-tucne-11b">Olivere</span>,“ promluví máma a&nbsp;pokyvuje přitom hlavou. „Neviděli jsme se skoro dvacet let. Takže: docela ráda bych slyšela tvůj životní příběh…“</p>

    <p class="MLP-text">V&nbsp;jejím hlase zatím není ironie. Pohladím jí zápěstí.</p>

    <p class="MLP-text">„Tady před dětmi?“ říká Oliver naoko starostlivě a&nbsp;ukáže na mě.</p>

    <p class="MLP-text">Máma se shovívavě zazubí.</p>

    <p class="MLP-text">„Už jsou velké. Pusť se do toho.“</p>

    <p class="MLP-text">Oliver rozhodí dlaně: je těžké shrnout dvacet let života do několika vět, znamená jeho gesto. Potom ale přikývne.</p>

    <p class="MLP-text">„Dobře. Jak to má být dlouhé?“ říká. „A&nbsp;v&nbsp;jakém <span class="MLP-znak-tucne-11b">žánru</span> mám vyprávět?“</p>

    <p class="MLP-text">„<span class="MLP-znak-tucne-11b">Sociální drama?</span>“ navrhuje pohotově máma. „Chudoba, nedostatek jídla, ubohé oblečení… Hrdina příběhu je bez prostředků, do divadla chodí v&nbsp;teniskách, nosí dětské hodinky&nbsp;– znáš přece tyhle <span class="MLP-znak-tucne-11b">typy</span>…“</p>

    <p class="MLP-text">Oliver se poprvé usměje. Konečně si je dokážu představit spolu&nbsp;– a&nbsp;pocítím přitom záchvěv žárlivosti.</p>

    <p class="MLP-text">„To se samozřejmě nabízí,“ připouští Oliver. „Nicméně osobně bych se přimlouval spíš za <span class="MLP-znak-tucne-11b">grotesku</span>. V&nbsp;mém případě je dobře použitelný i&nbsp;<span class="MLP-znak-tucne-11b">horor</span>.“</p>

    <p class="MLP-text">„Necháme se překvapit,“ říká máma.</p>

    <p class="MLP-text">Oliver začíná vyprávět. Je věcný, až zbytečně stručný, nijak svůj životopis neozvláštňuje (vymlouvá se na mě; už mi to prý říkal, nechce mě nudit): absurdní studium socialistické ekonomie, příšerná vojna v&nbsp;Žatci, dvě bezvýznamná zaměstnání, šestileté bezdětné manželství, rozvod, krátká porevoluční kariéra v&nbsp;řadách Občanského fóra, nyní už osm let v&nbsp;relativně známé reklamní agentuře jako takzvaný <span class="MLP-znak-tucne-11b">kreativec</span>. Práce morálně diskutabilní, ale slušně placená, někdy i&nbsp;celkem zábavná. Odmlčí se.</p>

    <p class="MLP-text">„Proč jste se rozvedli?“ ptám se <span class="MLP-znak-tucne-11b">s&nbsp;živým zájmem</span>.</p>

    <p class="MLP-text">Oliver na mě pohlédne.</p>

    <p class="MLP-text">„Dávala mi nemožný otázky,“ odpoví. „A&nbsp;byla hrozně dětinská. Kdykoli jsem například byl ve vaně, přišla za mnou do koupelny a&nbsp;potopila mi všechny parníčky…“</p>

    <p class="MLP-text">Rozesměje mě to.</p>

    <p class="MLP-text">„Woody Allen,“ informuje mě máma odměřeně. „Možná bys měla vědět, že většina Pažoutových takzvaných myšlenek jsou převzaté citáty…“</p>

    <p class="MLP-text">Oliver ztuhne.</p>

    <p class="MLP-text">Máma se omluví.</p>

    <p class="MLP-text">A&nbsp;takhle to jde pořád dokola, až do konce. Rozcházíme se po půldruhé hodině, s&nbsp;pocity značné rozladěnosti. Jdu s&nbsp;mámou domů; Oliver se jde projít.</p>

    <p class="MLP-uroven3-nadpis" id="toc_marker-17-3">3/</p>

    <p class="MLP-text-bez1radku">Po zbytek odpoledne se vyptávám mámy na Ameriku&nbsp;– je mi jasné, že tématu <span class="MLP-znak-tucne-11b">Oliver</span> má pro tenhle víkend dost. Líčí mi pobyt u&nbsp;Steva v&nbsp;Chicagu a&nbsp;potom mluvíme o&nbsp;vážných i&nbsp;komických důsledcích jeho nabídky k&nbsp;sňatku. Už se zase chichotáme jako dvě dobré kamarádky.</p>

    <p class="MLP-text">Když navečer dole zazvoní Rickie, v&nbsp;první chvíli vůbec netuším, kdo to může být. Chápu, milé dámy, že to zřejmě bude působit nevěrohodně&nbsp;– ale já jsem na něj <span class="MLP-znak-tucne-11b">opravdu</span> zapomněla.</p>

    <p class="MLP-text">Omluvně pohlédnu na mámu a&nbsp;jdu mu otevřít.</p>

    <p class="MLP-text">„Hi Jane!“ halasí Rickie. „How are you? How was your trip to Chicago?“</p>

    <p class="MLP-text">Jeho přízvuk mi připadá ještě tragičtější než kdykoliv předtím. Začíná se okamžitě zouvat, přestože jsme mu snad stokrát říkaly, že návštěvy nezouváme.</p>

    <p class="MLP-text">„I’m fine,“ říká máma se smutným úsměvem; všimnu si, že se dívá na Rickieho výrazně vzorované ponožky. „Nice socks,“ poznamená a&nbsp;společně se tomu zasmějeme. Rickie se po krátkém zaváhání přidá. Jde k&nbsp;mámě a&nbsp;políbí ji na tvář. Mě políbí samozřejmě na ústa, a&nbsp;když se máma otočí, přejede mi rukou přes ňadra. V&nbsp;té samé chvíli zazvoní můj mobil položený na lednici. Ještě dřív, než se podívám na displej, vím zcela jistě, že je to Oliver.</p>

    <p class="MLP-text">Neptejte se mě, jak jsem to mohla vědět, nedokážu vám to vysvětlit&nbsp;– ale <span class="MLP-znak-tucne-11b">věděla</span> jsem to. S&nbsp;absolutní jistotou.</p>

    <p class="MLP-text">„Neruším?“ ptá se Oliver.</p>

    <p class="MLP-text">Nervózně se zasměju.</p>

    <p class="MLP-text">„On je tam?“ pochopí ihned Oliver. „Richard?“</p>

    <p class="MLP-text">„No jaksi… bohužel… ano.“</p>

    <p class="MLP-text">Slyším, jak Oliver polkne. Máma na mě starostlivě pohlédne. Rickie stojí zády ke mně; špatně předstírá zájem o&nbsp;pravidla jakési idiotské soutěže na krabici s&nbsp;cornflakes. Přešel ale schválně do nejužšího místa mezi stolem a&nbsp;linkou&nbsp;– tak, abych kolem něj nemohla projít s&nbsp;telefonem mimo jeho doslech.</p>

    <p class="MLP-text">„To je… víš, nechtěl bych rozhodně, aby… ale…,“ zamotává se Oliver.</p>

    <p class="MLP-text">„Já ti <span class="MLP-znak-tucne-11b">rozumím</span>,“ říkám. „<span class="MLP-znak-tucne-11b">Nemusíš</span> nic vysvětlovat.“</p>

    <p class="MLP-text">„Panebože, já snad <span class="MLP-znak-tucne-11b">žárlím</span>!“ zvolá náhle Oliver jakoby užasle. „Úplně mě rozbolelo břicho. To je komický… Všechno se ve mně svírá&nbsp;– znáš to? To je naprosto absurdní!“</p>

    <p class="MLP-text">„To ale… není <span class="MLP-znak-tucne-11b">nutné</span>, chápeš?“ říkám zoufale. „Je to <span class="MLP-znak-tucne-11b">zbytečné</span>, rozumíš mi?“</p>

    <p class="MLP-text">Rickie se otočí a&nbsp;nepokrytě mě pozoruje.</p>

    <p class="MLP-text">„Kristepane,“ říká Oliver. „On u&nbsp;vás… bude <span class="MLP-znak-tucne-11b">spát</span>?“</p>

    <p class="MLP-text">Tisknu si přístroj co nejsilněji k&nbsp;uchu a&nbsp;dívám se na Rickieho ponožky.</p>

    <p class="MLP-text">„To nevím. Ale to… opravdu není vůbec <span class="MLP-znak-tucne-11b">důležitý</span>, protože já jsem se už… Hele, můžu ti zavolat pozdějc?“ říkám.</p>

    <p class="MLP-text">„Ale jo. Nebo vlastně, jak to myslíš, <span class="MLP-znak-tucne-11b">pozdějc</span>?“ mučí se Oliver. „Protože já… Chci říct, že tohle je… naprosto strašlivá situace. Ježíšikriste!“</p>

    <p class="MLP-text">Trápím se za něj. Chtěla bych ho uklidnit. Chtěla bych ho líbat.</p>

    <p class="MLP-text">„Zavolám ti <span class="MLP-znak-tucne-11b">za chvíli</span>,“ říkám naléhavě. „Za deset minut, oukej? Tak prosím tě <span class="MLP-znak-tucne-11b">nevyšiluj</span>!“</p>

    <p class="MLP-text">„Oukej,“ říká Oliver nepřesvědčivě.</p>

    <p class="MLP-text">Zavěsím.</p>

    <p class="MLP-text">„Dá si někdo kafe?“ říká <span class="MLP-znak-tucne-11b">nenuceně</span> máma.</p>

    <p class="MLP-text">„Jo, dal bych si,“ přikývne Rickie. „To byla Ingrid?“ zeptá se mě podezíravě.</p>

    <p class="MLP-text">„She is crazy,“ dodává pro mámu. „Myslím Ingrid…“</p>

    <p class="MLP-text">Hned se ale otáčí nazpět ke mně.</p>

    <p class="MLP-text">Vypomůžu si vzpomínkou na to, co mi Ingrid vyprávěla o&nbsp;loňském silvestru.</p>

    <p class="MLP-text">„Ne,“ odpovím podrážděně. „To nebyla Ingrid.“</p>

    <p class="MLP-text">Rickie vyčkává, ale já už nic neříkám. Blíží se k&nbsp;nám jakási pohroma, ale neudělám nic, abych její příchod odvrátila.</p>

    <p class="MLP-text">Rickie pohlédne na mámu, jako by chtěl, aby mu vysvětlila, co to má znamenat&nbsp;– ale máma na něho jen lhostejně mrkne.</p>

    <p class="MLP-text">„Tak <span class="MLP-znak-tucne-11b">kdo</span> to volal?“ vrtí hlavou.</p>

    <p class="MLP-text">Kdo volal? Kdo mi to panebože volal? Nadechnu se&nbsp;– a&nbsp;najednou je všechna předchozí tíseň pryč.</p>

    <p class="MLP-text">Jsem úplně klidná.</p>

    <p class="MLP-text">„Oliver,“ říkám.</p>

    <p class="MLP-text">Máma na mě překvapeně pohlédne. Rickie otevře ústa.</p>

    <p class="MLP-text">„<span class="MLP-znak-tucne-11b">Oliver?!</span>“ vyhrkne. „Ten… z&nbsp;naší dovolený?“</p>

    <p class="MLP-text">V&nbsp;jeho hlase ještě není žárlivost&nbsp;– zatím to zní jen udiveně. Je to příliš nečekané, příliš čerstvé. Rickie si to dosud nedokáže srovnat v&nbsp;hlavě.</p>

    <p class="MLP-text">„Proč ti volá?“ ptá se bezelstně. „Dyk je starej…? Nebo ty snad…?“</p>

    <p class="MLP-text">V&nbsp;jeho hlase se objeví nejistota. Chce v&nbsp;mých očích najít ujištění, že to není pravda&nbsp;– ale nenachází je.</p>

    <p class="MLP-text">„Neni starej, Rickie,“ říkám smutně a&nbsp;slavnostně zároveň. „Já ho miluju.“</p>

    <p class="MLP-text">Poplašeně, skoro dětsky zamrká. Právě se mu začíná hroutit svět. To přece není možné! Támhle v&nbsp;aktovce má přece ty kryty na Nokii 3210 pro moji mámu! Chtěl jí přece ten kryt dát k&nbsp;Vánocům&nbsp;– vždyť mi to říkal! Měli jsme ho vybrat společně! Konvice začíná pískat. Máma zalije připravené hrnky, postaví je na tác a&nbsp;<span class="MLP-znak-tucne-11b">diskrétně</span> ho odnáší do obýváku. Rickie hledá nějaká slova&nbsp;– ale jenom naprázdno otvírá pusu. Je mi ho samozřejmě líto, ale zároveň mi celá ta scéna začíná připadat komická.</p>

    <p class="MLP-text">„Ale jak to?!“ zvolá konečně Rickie.</p>

    <p class="MLP-text">Pokrčím rameny.</p>

    <p class="MLP-text">To je ta nejupřímnější odpověď, kterou mu můžu dát.</p>

    <p class="MLP-text">„Ale já… vždyť já jsem…“</p>

    <p class="MLP-text">„Není to tvoje vina, Rickie,“ říkám tiše jako ve filmu.</p>

    <p class="MLP-text">„Ale já už nám dva roky <span class="MLP-znak-tucne-11b">spořím na byt</span>!“ vybuchuje Rickie v&nbsp;návalu ukřivděnosti. „<span class="MLP-znak-tucne-11b">S&nbsp;Liškou!</span>“</p>
  </div>
</body>
</html>