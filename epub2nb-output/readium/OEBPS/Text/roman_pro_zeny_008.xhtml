<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-4</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-4">KAPITOLA II</p>

    <p class="MLP-text-uprostred--I">Richard alias Rickie&nbsp;– Aplikace femigelu&nbsp;– BMW a&nbsp;rodinné finance</p>

    <p class="MLP-uroven3-nadpis" id="toc_marker-4-1">1/</p>

    <p class="MLP-text-bez1radku">Rickie je o&nbsp;dva roky mladší než já. Když jsem ho poznala, prodával v&nbsp;jednom obchodě na Národní třídě mobilní telefony. Měl tudíž sklon posuzovat lidi podle toho, jaký vlastní přístroj.</p>

    <p class="MLP-text--I">Takovej blbeček s&nbsp;tim nejlevnějšim Alcatelem…</p>

    <p class="MLP-text">Co dělá Rickie dneska?</p>

    <p class="MLP-text">To nevím.</p>

    <p class="MLP-uroven3-nadpis" id="toc_marker-4-2">2/</p>

    <p class="MLP-text-bez1radku">Jmenuje se ve skutečnosti Richard, ale kamarádi mu říkají Rickie. Richard je podle mě&nbsp;– na rozdíl od Rickieho&nbsp;– docela dobré, jaksi <span class="MLP-znak-tucne-11b">poctivé</span> jméno, ale Rickie trval na tom, abych jeho přezdívku laskavě používala. Tak jsem ji používala. Copak záleží na jméně? říkala jsem si. Zpočátku mi její vyslovení na veřejnosti dělalo trochu potíže, ale zvykla jsem si. Časem mi to ani nepřišlo. Klidně jsem ho oslovila <span class="MLP-znak-tucne-11b">Rickie</span> i&nbsp;před lidmi. Říkala jsem to ale trochu zdrženlivě, jakoby <span class="MLP-znak-tucne-11b">uvědoměle</span>, jestli mi rozumíte, abych všem, co mě slyšeli a&nbsp;co si tak jako já možná uvědomovali, že ta přezdívka je mírně řečeno sporná, dala najevo patřičný ironický odstup. Po roce už jsem dokázala na Rickieho i&nbsp;hlasitě <span class="MLP-znak-tucne-11b">zavolat</span>:</p>

    <p class="MLP-text">„Rickie, pojď sem, prosím tě!“</p>

    <p class="MLP-text">Ale předtím jsem se vždycky rozhlédla.</p>

    <p class="MLP-text">Ta jeho přezdívka byla něco jako ošklivý, křiklavě barevný svetr, který vám v&nbsp;zaplněné zahradní restauraci některý ze spolustolovníků džentlmensky přehodí přes záda, protože jste si stěžovala, že je vám zima… Nebo ta hnusná potištěná igelitka, kterou obvykle dostanete v&nbsp;samoobsluze… Tuhle averzi k&nbsp;igelitkám mám samozřejmě po mámě. Vždycky než do takové igelitky začnu skládat nákup, obrátím ji naruby, takže pokladní se na mě pochopitelně dívá dost divně. Ale je to pořád lepší, než se producírovat po ulicích s&nbsp;reklamou na <span class="MLP-znak-tucne-11b">Cio cio chips</span>.</p>

    <p class="MLP-text">Richard nicméně vypadal, že je se svou přezdívkou naprosto spokojen. Byl ostatně spokojen i&nbsp;se svým příjmením.</p>

    <p class="MLP-text">„Kabíček není špatný jméno,“ říká. „Jsou horší jména. Nestěžuju si.“</p>

    <p class="MLP-text">Snaží se, aby to znělo autoritativně, ale v&nbsp;jeho očích je otázka.</p>

    <p class="MLP-text">„Je to dobrý jméno,“ souhlasím co možná přesvědčivě, ale potom se zasměju: „Představ si, že by ses jmenoval třeba Čestmír Varlátko…“</p>

    <p class="MLP-text">Dívá se na mě podezíravě.</p>

    <p class="MLP-uroven3-nadpis" id="toc_marker-4-3">3/</p>

    <p class="MLP-text-bez1radku">Richard je hodný kluk a&nbsp;je na něho spolehnutí. Je spíš drobnější, ale vypadá dobře: má husté hnědé vlasy, pěkně vykrojenou pusu a&nbsp;hezké tmavé oči. Někdy, když máma nebyla doma a&nbsp;Rickie sedával v&nbsp;naší kuchyni naproti mně a&nbsp;četl inzeráty v&nbsp;Annonci nebo Realitním magazínu, jsem ho pozorovala. Znervózňovalo ho to, ale většinou to nedal najevo.</p>

    <p class="MLP-text">Po chvíli na mě tázavě mrkne a&nbsp;zeptá se:</p>

    <p class="MLP-text">„Na co myslíš, ty pako?“</p>

    <p class="MLP-text">Usměju se.</p>

    <p class="MLP-text">„Na co <span class="MLP-znak-tucne-11b">ty</span> bys taky mohla myslet, co?“ říká, zvedá se a&nbsp;odvádí si mě do postele mé matky (ta moje je pro dva malá).</p>

    <p class="MLP-text">„Svlíkni se!“ nařizuje mi a&nbsp;já ho poslechnu.</p>

    <p class="MLP-text">Dělá mu dobře, když má nade mnou převahu, a&nbsp;tak ho v&nbsp;tom občas utvrzuju. Potřebuju si ale ještě předtím zavést femigel (trpím občas na záněty a&nbsp;používám ho jako prevenci). Richard s&nbsp;klukovskou, skoro dětskou zvídavostí trvá na tom, že mi krém aplikuje sám.</p>

    <p class="MLP-text">„Ne, Rickie, to ne,“ ostýchám se.</p>

    <p class="MLP-text">Nehraju to.</p>

    <p class="MLP-text">„Co je na tom?“ říká umanutě a&nbsp;fascinovaně si prohlíží hrdlo tuby.</p>

    <p class="MLP-text">Sundám si tedy kalhotky a&nbsp;lehnu si na postel. On se ke mně blíží s&nbsp;tak vážným a&nbsp;tak <span class="MLP-znak-tucne-11b">odpovědným výrazem</span>, až mě to rozesměje. Ztiší mě a&nbsp;roztáhne mi nohy. Poplašeně těkám očima po stropě. Bojím se, že mě škrábne, ale udělá to kupodivu naprosto precizně, jemně, ohleduplně. Vzruší mě to&nbsp;– a&nbsp;svým způsobem i&nbsp;dojme. Rickie si spokojeně utírá ruce do ručníku. Náhle působí dospěleji než kdykoliv předtím.</p>

    <p class="MLP-text">„Pojď ke mně, Rickie,“ žádám ho. „Pojď do mě.“</p>

    <p class="MLP-text">Ale potom si to jako obvykle pokazí: z&nbsp;ničeho nic se rozesměje.</p>

    <p class="MLP-text">Jeho ramena se otřásají, jeho obličej zrudne. Ukazuje mi obnažené dásně. Vypadá jako puberťák.</p>

    <p class="MLP-text">„Ježiš&nbsp;– jak to v&nbsp;tobě <span class="MLP-znak-tucne-11b">čvachtalo</span>, viď?“ chechtá se a&nbsp;nemůže popadnout dech.</p>

    <p class="MLP-text">Takhle to bylo s&nbsp;Rickiem skoro pořád: když mlčel a&nbsp;já pozorovala tu jeho hezkou tvářičku, cítila jsem k&nbsp;němu upřímnou lásku.</p>

    <p class="MLP-text">Jenomže on vždycky dříve či později promluvil&nbsp;– a&nbsp;já začala mít pocit, že náš vztah je jeden velký omyl.</p>

    <p class="MLP-uroven3-nadpis" id="toc_marker-4-4">4/</p>

    <p class="MLP-text-bez1radku">Nejvíc mě ale Richard (ano, já vím, <span class="MLP-znak-tucne-11b">Rickie</span>) dojímal, když jsem viděla, jak se snaží myslet na naši budoucnost. Vystřihoval inzeráty na byt a&nbsp;zakládal si je do zvláštních desek, které neustále nosil v&nbsp;aktovce. Chápala jsem ho. Vlastní byt jsme neměli a&nbsp;u&nbsp;mě doma jsme mohli být jenom ve dnech, kdy byla máma pryč.</p>

    <p class="MLP-text">„Jedna plus ká ká, čtyřicet dva metrů, cihla, Karlín, ó&nbsp;vé. Kolik myslíš?“</p>

    <p class="MLP-text">„Šest set padesát,“ říkám.</p>

    <p class="MLP-text">Uznale na mě pohlédne.</p>

    <p class="MLP-text">O&nbsp;realitách mluvíme často, takže jsem docela v&nbsp;obraze.</p>

    <p class="MLP-text">Rickie se zachmuří, vstane a&nbsp;přechází po místnosti. Vím, že v&nbsp;duchu počítá měsíční splátky při obvyklé akontaci.</p>

    <p class="MLP-text">„Šest až sedm měsíčně,“ říká stručně, ale já mu rozumím.</p>

    <p class="MLP-text">Jindy třeba z&nbsp;ničeho nic pronese:</p>

    <p class="MLP-text">„Dobře, <span class="MLP-znak-tucne-11b">bavorák</span>. Je to dobrý auto, ale leasingový splátky ti zloměj krk. Máš tak sešněrovaný rodinný finance, že se nemůžeš pomalu ani uprdnout. Natož pak něco jinýho… Má to potom <span class="MLP-znak-tucne-11b">cenu</span>?“</p>

    <p class="MLP-text">„Nemá, Rickie,“ říkám co možná přesvědčivě.</p>
  </div>
</body>
</html>