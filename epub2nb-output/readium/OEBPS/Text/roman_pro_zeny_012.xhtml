<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-8</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-8">KAPITOLA VI</p>

    <p class="MLP-text-uprostred--I">Vysněný muž&nbsp;– Arašídové máslo&nbsp;– Proč se Laura rozešla s&nbsp;Jeffem?&nbsp;– Láska a&nbsp;baterka do hodinek&nbsp;– Časový posun</p>

    <p class="MLP-uroven3-nadpis" id="toc_marker-8-1">1/</p>

    <p class="MLP-text-bez1radku">Byl něžný, pozorný a&nbsp;ohleduplný.</p>

    <p class="MLP-text">Vypadalo to, že mě opravdu miluje.</p>

    <p class="MLP-text">I&nbsp;mně se zdálo, že ho miluju.</p>

    <p class="MLP-text">Připadalo mi, že je to přesně ten muž, o&nbsp;kterém jsem vždycky snila.</p>

    <p class="MLP-uroven3-nadpis" id="toc_marker-8-2">2/</p>

    <p class="MLP-text-bez1radku">Anglicky mě moc nenaučil, neboť jsme spolu (přes jeho opakované námitky) mluvili téměř výlučně česky. Zastávám totiž názor, že buďto s&nbsp;vámi někdo <span class="MLP-znak-tucne-11b">chodí</span>, nebo vás něco <span class="MLP-znak-tucne-11b">doučuje</span>&nbsp;– ale kombinovat to podle mě nejde. Když už je někdo jednou váš milenec, nemůžete se ho v&nbsp;jednom kuse ptát, jestli jste v&nbsp;předchozí větě použili správnou předložku…</p>

    <p class="MLP-text">Ale jinak mě Jeff naučil hodně: Nestydět se mluvit o&nbsp;sexu. Užít si sex. Nebát se mluvit s&nbsp;číšníky a&nbsp;s&nbsp;taxikáři. Lyžovat, používat arašídové máslo, kondičně běhat a&nbsp;kouřit trávu. Snídat ve městě, chovat se sebevědomě, cestovat.</p>

    <p class="MLP-text">Dokonce mě naučil i&nbsp;<span class="MLP-znak-tucne-11b">létat</span>.</p>

    <p class="MLP-uroven3-nadpis" id="toc_marker-8-3">3/</p>

    <p class="MLP-text-bez1radku">New York mě okouzloval i&nbsp;děsil zároveň.</p>

    <p class="MLP-text">Pokud jsem byla s&nbsp;Jeffem, převládalo okouzlení. Potom ale Jeff získal na měsíc práci editora v&nbsp;jakémsi populárním sportovním magazínu; ráno odcházel v&nbsp;půl deváté a&nbsp;vracel se v&nbsp;podvečer. Zůstala jsem v&nbsp;New Yorku sama.</p>

    <p class="MLP-text">První týden bylo naštěstí pěkně, takže jsem celé dny trávila na kraji Central Parku: pozorovala jsem kojící matky a&nbsp;dvojice na kolečkových bruslích, učila se anglicky, četla si a&nbsp;psala mámě a&nbsp;Ingrid dlouhé textovky. Co jsou to vlastně romány? Nic než dlouhé textové zprávy, napadlo mě v&nbsp;té souvislosti jednou.</p>

    <p class="MLP-text--I">Odeslat vsem.</p>

    <p class="MLP-text"><span>Potom se změnilo počasí a&nbsp;na mé oblíbené lavičce uprostřed</span> <span class="MLP-znak-tucne-11b">Strawberry Fields</span> <span>už mi začala být zima (říkala jsem vám už, že jsem hrozně zimomřivá?). Přestěhovala jsem se proto do jednoho malého bistra na</span> <span class="MLP-znak-tucne-11b">West 72nd Street</span><span>, kde jsme s&nbsp;Jeffem několikrát snídali. Dělali tam naprosto skvělé lívance (dávala jsem si je buď s&nbsp;čokoládou a&nbsp;kokosem, nebo klasicky s&nbsp;javorovým sirupem) a&nbsp;navíc mě už znali, takže jsem tam mohla v&nbsp;klidu prosedět celé deštivé dopoledne, aniž si mě někdo příliš všímal. Jedna sympatická černošská servírka mi dokonce zdarma dolévala oříškovou kávu.</span></p>

    <p class="MLP-text">„Where are you from?“ zeptala se mě onehdy.</p>

    <p class="MLP-text">Potěšilo mě, že mě oslovila. Teprve nyní jsem si všimla, že má ovázanou levou ruku.</p>

    <p class="MLP-text">„Czech Republic?“ odpověděla jsem. „Czechoslovakia?“</p>

    <p class="MLP-text">Zdvihla obočí a&nbsp;přikývla, ale nebylo to příliš přesvědčivé.</p>

    <p class="MLP-text">Co dělám v&nbsp;New Yorku? zeptala se.</p>

    <p class="MLP-text">Chvíli jsem přemýšlela: Mám-li být upřímná, <span class="MLP-znak-tucne-11b">sním</span>, pokusila jsem se jí anglicky vysvětlit. Sním tu o&nbsp;muži svého života. O&nbsp;ideálním muži…</p>

    <p class="MLP-text">„O&nbsp;<span class="MLP-znak-tucne-11b">ideálním muži</span>?!“ rozesmála se nahlas servírka. „Ty sníš v&nbsp;New Yorku o&nbsp;<span class="MLP-znak-tucne-11b">ideálním muži</span>?!“ opakovala a&nbsp;rozhlížela se po sále, růžové dásně obnažené.</p>

    <p class="MLP-text">Měla jsem nepříjemný pocit, že se chystá přivolat z&nbsp;kuchyně všechny své kolegyně, aby si mě prohlédly.</p>

    <p class="MLP-text">Ale naštěstí to neudělala.</p>

    <p class="MLP-text">„Ideální muži neexistujou, zlato,“ poučila mě pouze a&nbsp;pobavena se vzdálila.</p>

    <p class="MLP-uroven3-nadpis" id="toc_marker-8-4">4/</p>

    <p class="MLP-text-bez1radku"><span>Odpoledne jsem většinou trávila ve vstupních hotelových halách; vybírala jsem si větší rušné hotely, abych nebyla nápadná. Usedla jsem do některého z&nbsp;křesílek a&nbsp;četla si, ale každou chvíli jsem se dívala na hodinky předstírajíc, že tu na kohosi čekám. U&nbsp;vedlejších stolů mlčky posedávaly starší manželské páry. Jeden příklad za všechny: ona s&nbsp;příčeskem, on s&nbsp;rukama posetýma jaterními skvrnami, mlčky pijí kávu a&nbsp;drahé víno a&nbsp;jediné jejich úsměvy patří přivolanému číšníkovi…</span></p>

    <p class="MLP-text"><span class="MLP-znak-tucne-11b">Manželství</span>, říkala jsem si.</p>

    <p class="MLP-text">Jednou sedím přímo naproti dvěma mladým, ale obézním Japonkám, které si sundají střevíce a&nbsp;s&nbsp;bolestivým sykotem si olepují prsty u&nbsp;nohou polštářkovými náplastmi.</p>

    <p class="MLP-text">„Can I&nbsp;help you?“ zeptá se mě znenadání kdosi, snad recepční, snad číšník, ale já jen polekaně zavrtím hlavou. Ani nevzhlédnu.</p>

    <p class="MLP-text">Je to tu znovu: ona ochromující neschopnost <span class="MLP-znak-tucne-11b">být cizinkou</span>. Hrát tu roli. Omlouvat se s&nbsp;úsměvem za výslovnost, ptát se s&nbsp;úsměvem na cestu, s&nbsp;úsměvem luštit jídelní lístky… Bez ochoty onu roli přijmout se přitom rychle změníte v&nbsp;neschopnou, divnou, podezřelou bytost.</p>

    <p class="MLP-text">Nepatřím sem, uvědomovala jsem si občas. Co tu probůh vůbec dělám? V&nbsp;noci jsem se probouzela hrůzou: vedle mě chrápal jakýsi <span class="MLP-znak-tucne-11b">Američan</span>…</p>

    <p class="MLP-uroven3-nadpis" id="toc_marker-8-5">5/</p>

    <p class="MLP-text-bez1radku">Zato máma byla z&nbsp;Jeffa doslova nadšená. Chápala jsem ji: cizinec, absolvent prestižní univerzity, liberál, navíc ze solidní středostavovské rodiny… Nechala ho u&nbsp;nás bydlet, vařila mu, jezdila s&nbsp;námi na výlety a&nbsp;chodila s&nbsp;námi do kina. Mluvila s&nbsp;ním výlučně anglicky, společně vtipkovali, smáli se&nbsp;– a&nbsp;já jim příliš nerozuměla.</p>

    <p class="MLP-text"><span>Jeffovým krajanům, s&nbsp;kterými se Jeff v&nbsp;New Yorku a&nbsp;později znovu v&nbsp;Praze scházel několikrát týdně, jsem rozuměla ještě míň. Jeff se mi sice snažil překládat, ale i&nbsp;tak jsem si v&nbsp;téhle společnosti připadala jako mentálně retardovaný debil. Na oplátku jsem Jeffovi vyčítala, že nerozumí výrazům jako</span> <span class="MLP-znak-tucne-11b">je to v&nbsp;kopru</span> <span>nebo</span> <span class="MLP-znak-tucne-11b">a&nbsp;bylo vymalováno</span><span>…</span></p>

    <p class="MLP-text">Především jsem ale mívala pocit, jako by Jeff a&nbsp;máma už plánovali svatbu&nbsp;– tedy <span class="MLP-znak-tucne-11b">moji</span> svatbu.</p>

    <p class="MLP-text">Nelíbilo se mi to. Skoro jsem si přála chodit s&nbsp;někým, koho by mi máma tolik neschvalovala.</p>

    <p class="MLP-text"><span class="MLP-znak-tucne-11b">Well</span>, s&nbsp;Rickiem Kabíčkem se mi to rozhodně povedlo.</p>

    <p class="MLP-uroven3-nadpis" id="toc_marker-8-6">6/</p>

    <p class="MLP-text-bez1radku">Oba spiklenci byli z&nbsp;mého rozhodnutí <span class="MLP-znak-tucne-11b">absolutely shocked</span>.</p>

    <p class="MLP-text">„Ale proboha proč?“ nechápala máma.</p>

    <p class="MLP-text">„Tell me why!“ vykřikoval Jeff.</p>

    <p class="MLP-text">Co jsem jim měla říct? Sama jsem se v&nbsp;tom nevyznala.</p>

    <p class="MLP-text">Proč jsem se s&nbsp;Jeffem rozešla?</p>

    <p class="MLP-text">Protože jsem mimo jiné už strašně toužila povídat si s&nbsp;někým, s&nbsp;kým bych nemusela tak často myslet na souslednost časů a&nbsp;podmínkové věty?</p>

    <p class="MLP-text">Protože jsem už nechtěla být pořád <span class="MLP-znak-tucne-11b">ve střehu</span>?</p>

    <p class="MLP-text">Protože jsem si už nechtěla připadat v&nbsp;posteli jako police lahůdek v&nbsp;Tescu?</p>

    <p class="MLP-text"><span>Protože se mi zalíbil mladičký prodavač mobilních telefonů Richard Kabíček, jenž byl tak příjemně</span> <span class="MLP-znak-tucne-11b">předvídatelný</span> <span>a&nbsp;jehož jednoduchý</span> <span class="MLP-znak-tucne-11b">český</span> <span>svět mi okamžitě padl jako dobře vyšlápnuté bačkory?</span></p>

    <p class="MLP-text">Nic neříkejte, prosím vás.</p>

    <p class="MLP-text">Asi si umíte představit, co mi říkala moje matka.</p>

    <p class="MLP-uroven3-nadpis" id="toc_marker-8-7">7/</p>

    <p class="MLP-text-bez1radku">Dodnes ale na Jeffa často vzpomínám. Dokonce někdy víc než to: například včera, když jsem vyndávala z&nbsp;myčky ty žlutomodré hrnky a&nbsp;talíře, které Jeff s&nbsp;mámou kdysi koupili v&nbsp;IKEI, jsem si překvapeně uvědomila, že kdyby teď Jeff odemkl, hodil tak jako dřív klíče na poličku v&nbsp;předsíni a&nbsp;zavolal vesele „I’m home, honey!“, vlastně by mě to vůbec nepřekvapilo. Utřela bych si klidně ruce do žlutobílé utěrky (rovněž IKEA), šla do předsíně, postavila se na špičky a&nbsp;políbila ho. Potom bych mu odebrala část jeho nákupu z&nbsp;TESCA a&nbsp;pomohla mu tašky vypakovat (vím přesně, co by v&nbsp;nich bylo: vejce, slanina, fazole, kečup, párky, pivo, pistácie, olivy, žlutý meloun, tuňák v&nbsp;konzervě, levnější francouzské sýry, suché červené víno, čokoládové sušenky a&nbsp;velké balení ořechové zmrzliny). Kam se to všechno podělo? říkám si. Všechna ta láska přece nemohla zmizet? Tím spíš, že Jeff byl můj první. Chápejte, milé sestry, celé <span class="MLP-znak-tucne-11b">týdny</span> jsem na něho myslela, celé <span class="MLP-znak-tucne-11b">dny</span> jsem o&nbsp;něm mluvila s&nbsp;Ingrid, líčila jsem se pro něho, červenala jsem se před ním, tajila jsem dech, předváděla se, potila, spěchala na schůzky, nervózně čekala na zavolání, kupovala mu dárky, psala mu, sténala rozkoší, zajíkala se radostí, tišila hlas, zvyšovala hlas, lekala se, žárlila, těšila se, zoufala si, plakala&nbsp;– kde všechna ta <span class="MLP-znak-tucne-11b">energie</span> je?</p>

    <p class="MLP-text">I&nbsp;ta pitomá baterka do hodinek velikosti malíčkového nehtu vydrží víc.</p>

    <p class="MLP-uroven3-nadpis" id="toc_marker-8-8">8/</p>

    <p class="MLP-text-bez1radku">Dvakrát nebo třikrát, když jsem byla v&nbsp;podobné náladě, jsem se sebrala, šla k&nbsp;telefonu a&nbsp;bez přemýšlení vymačkala to dlouhé <span class="MLP-znak-tucne-11b">americké</span> číslo (po našem rozchodu se Jeff už definitivně vrátil do Států).</p>

    <p class="MLP-text">Poprvé to bylo v&nbsp;úplně nevhodnou dobu, protože jsem pochopitelně zapomněla na časový posun.</p>

    <p class="MLP-text">„Hallo?“ řekl podrážděně.</p>

    <p class="MLP-text">„To jsem já,“ šeptla jsem.</p>

    <p class="MLP-text">Měla jsem z&nbsp;jeho rozespalosti radost, ale nešlo o&nbsp;žádnou škodolibost. Těšilo mě jen, že si ho mohu lépe představit: vím, jak mhouřil oči, když se ještě probouzel vedle mě…</p>

    <p class="MLP-text">Ve sluchátku bylo nějakou chvíli ticho.</p>

    <p class="MLP-text">„Do you know what time is it?“ řekl ochraptěle a&nbsp;bez rozloučení zavěsil. Rozzlobilo mě to&nbsp;– stejně jako to, že nemluvil česky. Angličtina mi ho vždycky vzdalovala.</p>

    <p class="MLP-text">Podruhé to nebylo o&nbsp;moc lepší. Zavolala jsem mu pozdě v&nbsp;noci&nbsp;– to znamená odpoledne jejich času. Jeff nejprve působil trochu udiveně, ale potom využil mého sentimentu a&nbsp;jízlivě mi připomněl („Let me remind you, honey…“), že jsem to byla <span class="MLP-znak-tucne-11b">já</span>, kdo opustil <span class="MLP-znak-tucne-11b">jeho</span>. Potom mi vyjmenoval největší křivdy, kterých jsem se na něm dopustila. Jeho čeština už nebyla zdaleka tak dobrá, jako když byl tady, ale přesto mluvil česky; možná se chtěl před kýmsi předvést. Mění se v&nbsp;Američana&nbsp;– jako ten filmový vědec v&nbsp;mouchu, napadlo mě.</p>

    <p class="MLP-text">„Ale to bych ti všechno dokázal odpustit&nbsp;– včetně toho, že jsi mě podvedla,“ pravil.</p>

    <p class="MLP-text">Věděla jsem, co řekne.</p>

    <p class="MLP-text">„Ale to, co ti odpustit nedokážu, je, <span class="MLP-znak-tucne-11b">s&nbsp;kým</span> jsi mě podvedla…“</p>

    <p class="MLP-text">Yes, I&nbsp;know, Jeff. S&nbsp;prodavačem mobilních telefonů Rickiem Kabíčkem.</p>

    <p class="MLP-text">S&nbsp;pocitem naprosté morální převahy sluchátko položil. Úplně jsem ho přitom <span class="MLP-znak-tucne-11b">viděla</span>, a&nbsp;přestože to všechno bylo hrozně smutné, musela jsem se ještě několik minut pobaveně usmívat.</p>

    <p class="MLP-text para-style-override-1"></p>

    <p class="MLP-dopis-podpis--I">Praha 20. ledna 2000</p>

    <p class="MLP-uroven2-kapitola-dopis" id="toc_marker-9">Drahá Lauro,</p>

    <p class="MLP-dopis--I"><span>kdekdo už o&nbsp;mém prvním dopisu mluví, v&nbsp;práci se mě ptali, jestli jsem to četl… Říkám všem naoko bez zájmu, že ne, ale musím přiznat, že mě ten překvapivý ohlas naplňuje jistým trpkým uspokojením. Kdykoli jedu metrem a&nbsp;pozoruji ostatní cestující, jak si dopis čtou (někteří možná už po několikáté…), musím se v&nbsp;duchu usmívat. Kdyby věděli, že ten tajemný zhrzený milenec, o&nbsp;kterém si už povídá půl Prahy, jsem já… Můj tuctový zjev mírně obtloustlého (přestal jsem cvičit) a&nbsp;mírně zanedbaného čtyřicátníka, řadového pracovníka reklamní agentury, by pro ně určitě byl velkým zklamáním. V&nbsp;jistém smyslu jsem nicméně poprvé v&nbsp;životě slavný&nbsp;– je to ovšem sláva</span> <span class="MLP-znak-tucne-11b">Muže s&nbsp;maskou</span> <span>nebo</span> <span class="MLP-znak-tucne-11b">Batmana</span> <span>(což je přirovnání, které Tě bezpochyby pobaví).</span></p>

    <p class="MLP-dopis--I"><span>Přemýšlím samozřejmě především o&nbsp;tom, co si o&nbsp;mých dopisech myslíš Ty. Určitě Ti alespoň trochu lichotí (copak není lichotivé, když nás někdo miluje natolik, že je schopen dělat takovéhle věci?), ale asi Ti to je zároveň i&nbsp;na obtíž. Dokážu to pochopit&nbsp;– žiješ s&nbsp;Ním už víc než půl roku nový život, a&nbsp;tyhle dopisy jsou tudíž jen nepříjemnou připomínkou něčeho, co dávno skončilo, něčeho, co považuješ za uzavřenou kapitolu, na co už nechceš myslet… Pokus se prosím pochopit ale i&nbsp;mě. Pro mě samozřejmě neskončilo nic, všechno je naopak živé jako otevřená rána&nbsp;– když musíš docházet dvakrát týdně k&nbsp;psychiatrovi, má to alespoň tu výhodu, že si můžeš v&nbsp;dopisech dovolit patetické výrazivo, aniž by to vypadalo nějak zvlášť přehnaně… Takže ještě trochu dramatického patosu: kdykoliv dodnes vstoupím do koupelny a&nbsp;ucítím vůni Tvého tělového mléka (není důležité, jestli tam ta vůně po takové době je, nebo není; podstatné bohužel je, že já ji cítím), všechny buňky mého těla křičí jediné slovo: Miluji! Nikdy před Tebou jsem si nebyl tolik jistý svou láskou&nbsp;– a&nbsp;přitom zrovna Tebe jsem ztratil. Copak je vůbec</span> <span class="MLP-znak-tucne-11b">možné</span> <span>chovat se jinak, než se nyní chovám já? A&nbsp;mimochodem: copak je možné cítit k&nbsp;člověku, který mi na Tebe</span> <span class="MLP-znak-tucne-11b">ukradl</span> <span class="MLP-znak-tucne-11b">copyright</span><span>, něco jiného než nenávist?</span></p>

    <p class="MLP-dopis--I">Vzpomínám na Tebe každý den celé hodiny, ale jedna vzpomínka se mi poslední dobou vrací opakovaně&nbsp;– jak jsem Tě loni v&nbsp;srpnu nečekaně potkal v&nbsp;centru Prahy, vzpomínáš? Byla jsi v&nbsp;Kodaku vyzvednout fotografie z&nbsp;naší dovolené, za chůze sis je prohlížela a&nbsp;v&nbsp;obličeji jsi měla takový ten nepřítomný, veselý výraz&nbsp;– byla jsi do těch fotek tak zabraná, že jsi chvílemi vrážela do kolemjdoucích lidí. Věděl jsem samozřejmě, co na těch fotografiích je, a&nbsp;zpovzdálí jsem Tě pozoroval. Záměrně jsem oddaloval chvíli, kdy na Tebe zavolám. Připadalo mi to legrační, zábavné… Ještě jsem si nic neuvědomoval.</p>

    <p class="MLP-dopis--I">Dneska to červenožluté album znám zpaměti. Pouhých pět fotek z&nbsp;pláže (vždycky ses bůhvíproč nerada fotila v&nbsp;plavkách): na dvou ležíš na zádech na pruhovaném lehátku a&nbsp;nesouhlasně gestikuluješ, na dalších dvou jsi od pasu nahoru nahá a&nbsp;pažemi si zakrýváš nahá ňadra, jimiž Ti prosvítají modré žilky, a&nbsp;na poslední fotce spolu sedíme na molu, mhouříme oči proti slunci a&nbsp;Ty mě objímáš kolem ramen. Potom pár fotek z&nbsp;tržiště a&nbsp;z&nbsp;přístavu, několik z&nbsp;výletu na Hvar a&nbsp;z&nbsp;té JEHO jachty&nbsp;– na jedné už je i&nbsp;ON…</p>

    <p class="MLP-dopis--I"><span>Dneska, po pouhých sedmi měsících, je všechno jinak. Ale copak jsem někdo jiný než ten muž, který je na těch fotografiích? Kam to všechno zmizelo? Copak se všechno to, co jsi měla v&nbsp;očích, když sis ty fotografie prohlížela, mohlo tak snadno ztratit?</span></p>

    <p class="MLP-dopis--I">Vrať se, Lauro, prosím. Jsem pořád ten samý člověk, kterého jsi ještě nedávno milovala.</p>

    <p class="MLP-dopis--I">Líbám Tě.</p>

    <p class="MLP-dopis-podpis--I">Oliver</p>
  </div>
</body>
</html>