<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-35</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-39">KAPITOLA XXXIII</p>

    <p class="MLP-text-uprostred--I">Slepičí polévka pro duši&nbsp;– Máte od doby rozchodu průjem?&nbsp;– Akceptujte své zoufalství!&nbsp;– Jak se v&nbsp;paneláku zbavit hněvu?</p>

    <p class="MLP-uroven3-nadpis" id="toc_marker-39-1">1/</p>

    <p class="MLP-text-bez1radku">Máma se pohřbu zúčastní, já přes její naléhání odmítnu.</p>

    <p class="MLP-text">„Já vozím babičku na hřbitov,“ hájím se. „Tentokrát seš na řadě ty.“</p>

    <p class="MLP-text">Úplně mi stačí, když vidím mámu v&nbsp;těch samých černých šatech, které měla na sobě tenkrát, když umřel táta.</p>

    <p class="MLP-text">V&nbsp;následujícím týdnu dvakrát donese Žemlovi hrnek domácí polévky&nbsp;– ale tím to pro ni prý končí. Říká, že se v&nbsp;tom odmítá dál angažovat. Už si prý užila svoje.</p>

    <p class="MLP-uroven3-nadpis" id="toc_marker-39-2">2/</p>

    <p class="MLP-text-bez1radku">I&nbsp;já mám svých starostí dost. Vyplnila jsem si test z&nbsp;knihy Když partner odchází:</p>

    <p class="MLP-text"><span class="MLP-znak-kurziva-11b">Máte od doby rozchodu průjem?</span> Ano. <span class="MLP-znak-kurziva-11b">Zácpu?</span> Ne. <span class="MLP-znak-kurziva-11b">Ztrátu sexuální žádosti?</span> Ne. Naopak. <span class="MLP-znak-kurziva-11b">Bolesti hlavy?</span> Ano<span class="MLP-znak-kurziva-11b">. Pocit tlaku na hrudi?</span> Ano. <span class="MLP-znak-kurziva-11b">Poruchy spánku?</span> Ano<span class="MLP-znak-kurziva-11b">. Poruchy koncentrace?</span> Ano. <span class="MLP-znak-kurziva-11b">Vnitřní napětí?</span> Ano. <span class="MLP-znak-kurziva-11b">Bušení srdce?</span> Ano. <span class="MLP-znak-kurziva-11b">Záchvaty křečovitého pláče?</span> Ano. <span class="MLP-znak-kurziva-11b">Záchvaty pocení?</span> Ano. <span class="MLP-znak-kurziva-11b">Záchvaty žravosti?</span> Ano. <span class="MLP-znak-kurziva-11b">Sklon sahat po alkoholu?</span> Ano! <span class="MLP-znak-kurziva-11b">Vnitřní neklid?</span> Ano!! <span class="MLP-znak-kurziva-11b">Celkovou apatii.</span> Ano!!!</p>

    <p class="MLP-text--I">Odpovíte-li si na jednu a&nbsp;více otázek „ano“, dává vám vaše tělo najevo, že jste v&nbsp;krizi.</p>

    <p class="MLP-text">Takže jsem v&nbsp;krizi.</p>

    <p class="MLP-text">Podle doktorky Wolfové má porozchodová krize celkem čtyři fáze. První dvě nestojí za nic. Než se opuštěný partner dostane do III. fáze (<span class="MLP-znak-kurziva-11b">Nová orientace</span>), trvá to prý přibližně rok. Na dosažení IV.&nbsp;fáze (<span class="MLP-znak-kurziva-11b">Nová životní koncepce</span>) jsou údajně třeba dva až čtyři roky.</p>

    <p class="MLP-text">No to si snad ta Němka dělá srandu?!</p>

    <p class="MLP-uroven3-nadpis" id="toc_marker-39-3">3/</p>

    <p class="MLP-text-bez1radku">Umiňuju si, že svou krizi zkrátím. Přechodím to jako chřipku. Nemůžu si přece dovolit ztratit kvůli NĚMU dva až čtyři roky&nbsp;– na to je život příliš krátký. Jsem přece dost silná, abych se s&nbsp;tím vyrovnala mnohem rychleji. (<span class="MLP-znak-tucne-11b">I&nbsp;am strong enough to live without HIM…</span>) Člověk, který absolvuje autoškolu formou třítýdenního rychlokursu, nemusí být o&nbsp;nic horší řidič než ti, kteří kurs navštěvují několik měsíců… Rozhodnu se, že vyberu z&nbsp;knihy pouze to podstatné:</p>

    <p class="MLP-text--I">1. Akceptuji své zoufalství z&nbsp;rozchodu s&nbsp;NÍM.</p>

    <p class="MLP-text--I">2. Denně si vyhradím jen jednu hodinu, kdy svůj smutek vyjádřím naplno; po zbytek dne na NĚJ nebudu myslet.</p>

    <p class="MLP-text--I">3. Vyhnu se přetřásání svých pocitů na pracovišti.</p>

    <p class="MLP-text--I">4. Budu pečovat o&nbsp;svůj zevnějšek.</p>

    <p class="MLP-text--I">5. Odstraním z&nbsp;bytu všechny předměty, které mi HO připomínají.</p>

    <p class="MLP-text">Ty předměty jsou vlastně jen dva: fotografie z&nbsp;jachty a&nbsp;svatojakubská mušle. Uložím je do krabice od bonboniéry, kterou několikrát přelepím lepicí páskou a&nbsp;potom ji odnesu dolů do sklepa. Vrátím se do pokoje a&nbsp;postavím se před zrcadlo.</p>

    <p class="MLP-text">„Jsem připravena přijmout skutečnost, že náš vztah skončil,“ promluvím nahlas. Snažím se, aby to znělo odhodlaně.</p>

    <p class="MLP-text">Máma otevře dveře.</p>

    <p class="MLP-text">„Říkalas něco?“</p>

    <p class="MLP-text">„Ne.“</p>

    <p class="MLP-text">Máma mě znepokojeně pozoruje.</p>

    <p class="MLP-text">„Promiň, ale potřebuju být chvíli sama,“ říkám a&nbsp;podrážděně čekám, dokud neodejde.</p>

    <p class="MLP-text">„Jsem ochotna přijmout svůj smutek,“ pokračuji šeptem. „Jsem připravena přijmout svou osamělost.“</p>

    <p class="MLP-text">Cítím se trapně.</p>

    <p class="MLP-text">Cítím se osaměle.</p>

    <p class="MLP-text">Cítím se strašně.</p>

    <p class="MLP-text">Před spaním si dle rady z&nbsp;knihy připravím <span class="MLP-znak-kurziva-11b">horkou relaxační koupel</span> a&nbsp;vypiju <span class="MLP-znak-kurziva-11b">sklenku teplého mléka s&nbsp;medem</span>, ale usnout stejně nedokážu. Pořád na NĚJ musím myslet. Začnu proto dýchat břichem: položím si dlaň pod žaludek a&nbsp;zkouším <span class="MLP-znak-kurziva-11b">myslet na to, jak můj dech pomalu proudí až pod mou ruku a&nbsp;vysoko ji nadzdvihne</span>, ale moc mi to nejde.</p>

    <p class="MLP-text">Myslím pouze na to, <span class="MLP-znak-tucne-11b">jak mi to ten bastard mohl udělat</span>!?</p>

    <p class="MLP-text">Uvědomuji si, že je ve mně ještě příliš hněvu. <span class="MLP-znak-kurziva-11b">Pociťování zuřivosti</span> <span class="MLP-znak-kurziva-11b">a&nbsp;nenávisti je nutná fáze na cestě k&nbsp;osvobození. Lidé, kteří nedokážou projevit zuřivost, si jen prodlužují osvobozovací proces.</span> Musím dát té zuřivosti průchod. Ale jak? Znovu sáhnu po žluté brožuře: <span class="MLP-znak-kurziva-11b">Vezměte z&nbsp;ledničky kostky ledu a&nbsp;házejte je v&nbsp;koupelně na podlahu. Při každém hodu vykřikněte jednu výčitku na adresu svého partnera. Ledové kostky řinčí jako sklo, ale mají tu přednost, že nedělají nepořádek.</span> Jenomže Němci zřejmě nebydlí v&nbsp;paneláku… <span class="MLP-znak-kurziva-11b">Zajeďte autem na opuštěné místo, zavřete okna a&nbsp;vykřičte všechen svůj hněv.</span></p>

    <p class="MLP-text"><span class="MLP-znak-kurziva-11b">V&nbsp;autě vás nikdo neuslyší.</span> No skvělý, Frau Doktor, jenomže já nemám auto! Potím se a&nbsp;tlak na mé hrudi sílí. <span class="MLP-znak-kurziva-11b">Zabývejte se tělesnou činností. Ukliďte byt, pracujte na zahradě, hrajte tenis nebo běhejte. Účinek těchto aktivit můžete zesílit tím, že si budete představovat, že tenisový míček je hlava vašeho partnera nebo že při běhu zadupáváte hlavu partnera do země.</span></p>

    <p class="MLP-text">To je ono! Jediným pohybem vyklouznu z&nbsp;noční košile a&nbsp;rychle si obléknu teplákovou soupravu.</p>

    <p class="MLP-text">Máma vyjde z&nbsp;koupelny právě ve chvíli, když si vztekle zavazuju tenisky.</p>

    <p class="MLP-text">„Ty jdeš běhat? Teď <span class="MLP-znak-tucne-11b">v&nbsp;noci</span>?“</p>

    <p class="MLP-text">„Hlavně se mi to nepokoušej rozmluvit!“</p>

    <p class="MLP-uroven3-nadpis" id="toc_marker-39-4">4/</p>

    <p class="MLP-text-bez1radku">Sídliště spí, v&nbsp;temné řadě protějších paneláků svítí už jen několik oken. V&nbsp;oranžovém světle pouličních lamp krouží můry. Chodník je prázdný. Běžím a&nbsp;každým krokem HO zadupávám do asfaltu. Bezděčně stále zrychluji, takže mě brzy začíná pálit na prsou. Přeběhnu přes silnici, aniž se předtím rozhlédnu, spoléhám jen na svůj sluch. Běžím dál a&nbsp;dál, směrem k&nbsp;Ústavu. Konečně se zastavím a&nbsp;v&nbsp;předklonu vyčerpaně oddechuji.</p>

    <p class="MLP-text">Široko daleko nikdo není.</p>

    <p class="MLP-text">„Olivere, ty hajzle!“ rozkřičím se na celé kolo. „Nenávidím tě, Olivere!“</p>

    <p class="MLP-text para-style-override-1"></p>
  </div>
</body>
</html>