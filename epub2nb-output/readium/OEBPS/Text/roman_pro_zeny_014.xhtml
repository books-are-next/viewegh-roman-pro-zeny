<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-10</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-11">KAPITOLA VIII</p>

    <p class="MLP-text-uprostred--I">Tajuplně osamělý muž&nbsp;– Promění se Laura v&nbsp;naravni odrezak?&nbsp;– Procházka rozhněvaných ateistů&nbsp;– Konečně čtyřicet!</p>

    <p class="MLP-uroven3-nadpis" id="toc_marker-11-1">1/</p>

    <p class="MLP-text-bez1radku">Všimla jsem si ho hned první den v&nbsp;hotelové jídelně.</p>

    <p class="MLP-text">Bylo ostatně těžké si ho nevšimnout, mezi více než dvěma stovkami rekreantů byl jediný, kdo seděl u&nbsp;stolu sám. Líbilo se mi, jak svou samotu zvládá: klidně, s&nbsp;jakousi samozřejmou důstojností. Do jídelny přicházel pomalu, při jídle se tvářil neutrálně, jen výjimečně trochu zasmušile; když si na počátku večeře u&nbsp;mladých chorvatských servírek objednával obvyklou sedmičku vína (v prvních dnech to u&nbsp;okolních stolů budilo značnou pozornost), v&nbsp;jeho tváři se často objevil mile sebeironický výraz. V&nbsp;druhém týdnu už se s&nbsp;ním servírky dávaly do řeči. Nepřekvapovalo mě to: oblečený býval sice dost ledabyle, ale vypadal poměrně mladě (hádala jsem mu tak pětatřicet), měl inteligentní obličej a&nbsp;sympatický úsměv a&nbsp;jeho podivná osamělost mohla navíc vzbuzovat příslušně romantické představy.</p>

    <p class="MLP-text">Jak mi vysvětlil později, asi deset dní před odletem v&nbsp;jakémsi hněvivém amoku <span class="MLP-znak-tucne-11b">doběhl</span> (v první chvíli jsem mu to nevěřila, ale dneska už vím, že to možná nebyla nadsázka) do cestovní kanceláře Fischer na Národní třídě, aby zrušil přihlášku své přítelkyně. Tvrdil mi, že toho ani v&nbsp;nejmenším nelituje: za sotva dvanáctitisícový stornopoplatek prý dostal celých čtrnáct dní <span class="MLP-znak-tucne-11b">úžasné osobní svobody, sebeobviňování a&nbsp;osamělosti</span>.</p>

    <p class="MLP-text">Takhle Oliver mluví vždycky.</p>

    <p class="MLP-uroven3-nadpis" id="toc_marker-11-2">2/</p>

    <p class="MLP-text-bez1radku"><span>Jeho dovolenkové dny se řídily pedantsky důsledným rozvrhem, který působil až komicky. Po snídani jsem ho pravidelně vídávala, jak si u&nbsp;baru objednává dvojité espreso s&nbsp;mlékem a&nbsp;odnáší si je pokaždé do téhož křesla na hotelovou terasu, kde si pak přesně hodinu četl. Kolem jedenácté přicházel na pláž; nejprve se půl hodiny slunil a&nbsp;nato šel do vody; plaval vždy velmi daleko. Po obědě si chodil zdřímnout a&nbsp;potom se znovu opaloval a&nbsp;plaval. V&nbsp;půl páté se vracel do hotelu; dvojité espreso si tentokrát odnesl na pokoj, kde až do večeře pracoval. Kdybych bývala chtěla, mohla jsem ho kdykoliv z&nbsp;pláže zahlédnout, jak se u&nbsp;malého plastového stolku na svém balkóně s&nbsp;překvapivým soustředěním sklání nad otevřeným notebookem.</span></p>

    <p class="MLP-text">Až na občasné návaly jakýchsi pobavených sympatií k&nbsp;jeho samotářskému údělu mi byl v&nbsp;prvních dnech spíše lhostejný. Teprve později jsem se tu a&nbsp;tam přistihla, že zatímco olizuji čokoládové <span class="MLP-znak-tucne-11b">Cornetto</span> nebo si s&nbsp;Rickiem v&nbsp;mělkém příboji <span class="MLP-znak-tucne-11b">vesele</span> házím létajícím talířem, pátrám po Oliverovi očima.</p>

    <p class="MLP-text">Když jsem ho objevila, cítila jsem cosi jako úlevu.</p>

    <p class="MLP-uroven3-nadpis" id="toc_marker-11-3">3/</p>

    <p class="MLP-text-bez1radku">Po třech dnech nás začal Oliver přátelsky zdravit&nbsp;– podobně jako další rekreanty, které potkával na pláži nebo v&nbsp;jídelně.</p>

    <p class="MLP-text">Čtvrtý den jsme na něj s&nbsp;Rickiem narazili v&nbsp;hotelovém výtahu, když jsme se vraceli z&nbsp;večeře; čekal, až se dveře zavřou, a&nbsp;ve velkém zrcadle si prohlížel opálený obličej.</p>

    <p class="MLP-text">„Měním se v&nbsp;<span class="MLP-znak-tucne-11b">prženi krumpir</span>,“ prohodil nespokojeně, aniž odvrátil pohled od zrcadla.</p>

    <p class="MLP-text">Pobavilo mě to: opečené brambory, servírované až dosud k&nbsp;naprosto každému jídlu, už skutečně všem lezly krkem. Z&nbsp;jeho dechu bylo cítit místní červené víno. Podívala jsem se do zrcadla a&nbsp;nafoukla tváře.</p>

    <p class="MLP-text">„Já v&nbsp;<span class="MLP-znak-tucne-11b">naravni odrezak</span>,“ řekla jsem.</p>

    <p class="MLP-text"><span>Přírodní řízky byly taky často. Oliver se suše zasmál. Rickie očividně přemýšlel, v&nbsp;jaké jídlo by se mohl změnit on, ale nic ho nenapadlo. Vystupovali jsme dřív.</span></p>

    <p class="MLP-text">„Tak na shledanou,“ rozloučila jsem se.</p>

    <p class="MLP-text">„Na shledanou,“ řekl Oliver.</p>

    <p class="MLP-text">„Nashle,“ utrousil Rickie bez zájmu.</p>

    <p class="MLP-uroven3-nadpis" id="toc_marker-11-4">4/</p>

    <p class="MLP-text-bez1radku">Už jsem si zvykla, že mě tu každé ráno v&nbsp;sedm budily zvony některého městského kostela&nbsp;– ale v&nbsp;neděli začaly zvonit už v&nbsp;šest. Nekonečné, monotónní zvonění… Dostala jsem takový vztek, že jsem už nedokázala usnout. Co si ti zasraní pánbíčkáři vůbec myslí?</p>

    <p class="MLP-text">Jak asi, milé dámy, chápete, od tátovy smrti máme s&nbsp;mámou na pánaboha trochu pifku (máma je mu ochotná odpustit snad jedině tehdy, když jejím letadlem otřásají turbulence). Kostely přímo nesnáším&nbsp;– ten příšerný pach, tu zimu, tu tmu; když už tam musím vstoupit, cítím se jako v&nbsp;tramvaji bez lístku.</p>

    <p class="MLP-text">Vylezla jsem z&nbsp;postele a&nbsp;marně se pokusila přesvědčit Rickieho, aby si šel se mnou ještě před snídaní zaplavat, nebo se alespoň projít, ale jenom cosi zamručel a&nbsp;obrátil se na druhou stranu. Takže jsem šla sama&nbsp;– a&nbsp;na zcela prázdné pláži jsem narazila na Olivera.</p>

    <p class="MLP-text">Rychle jsem zvažovala, že se vydám na opačnou stranu, ale nakonec jsem se k&nbsp;němu připojila.</p>

    <p class="MLP-text">„Koukám, že vás to taky vzbudilo…,“ začala jsem konverzačně.</p>

    <p class="MLP-text">Přikývl. V&nbsp;té chvíli zvony začaly opět zvonit&nbsp;– zřejmě z&nbsp;nějakého konkurenčního svatostánku. Útrpně jsme na sebe pohlédli.</p>

    <p class="MLP-text"><span>„A&nbsp;to tvrděj, že</span> <span class="MLP-znak-tucne-11b">milujou bližního</span><span>…,“ vrtěl hlavou Oliver. „Já chápu, že potřebujou lidi dostat do kostela&nbsp;– ale proč si ksakru nevyberou nějakou</span> <span class="MLP-znak-tucne-11b">humanističtější</span> <span>formu propagace?“</span></p>

    <p class="MLP-text">Usmívala jsem se. Na sobě měl plátěné kraťasy a&nbsp;vytahané bavlněné tričko s&nbsp;několika skvrnami; byl rozcuchaný a&nbsp;očividně se ještě neholil. Na levém zápěstí měl malé <span class="MLP-znak-tucne-11b">dětské</span> hodinky s&nbsp;Kačerem Donaldem uprostřed ciferníku, které na jeho opáleném svalnatém předloktí působily poněkud bizarně.</p>

    <p class="MLP-text">„Letáčky ve schránce, billboardy u&nbsp;dálnice, krátkej spot v&nbsp;televizi, horkovzdušnej balón ve tvaru božího oka&nbsp;– to všechno bych dokázal pochopit,“ pokračoval. „Ale třískat v&nbsp;neděli v&nbsp;šest ráno do bronzu…?“</p>

    <p class="MLP-text">Pod nohama nám skřípaly oblázky. Slunce bylo ještě slabé a&nbsp;ve vzduchu byl dosud příjemný chlad. Začali jsme si povídat&nbsp;– nejprve o&nbsp;zdejším jídle, ale za chvíli už jsme mluvili o&nbsp;všem možném. Překvapilo mě, jak snadno se naše konverzace rozběhla. Ráno toho obvykle moc nenamluvím, ale tentokrát jsem se musela krotit, abych Oliverovi neskákala do řeči.</p>

    <p class="MLP-text">Zeptala jsem se ho mimo jiné i&nbsp;na jeho práci: nepříliš ochotně přiznal, že pracuje v&nbsp;jedné relativně známé reklamní agentuře jako takzvaný <span class="MLP-znak-tucne-11b">kreativec</span>; vymýšlí prý reklamní spoty a&nbsp;slogany. Neříkal to nijak nadšeně.</p>

    <p class="MLP-text">„Jako například?“ řekla jsem.</p>

    <p class="MLP-text">Ukázal na své obnošené kalhoty a&nbsp;skvrny na tričku.</p>

    <p class="MLP-text">„Když na to nemáš, tak to ukaž!“ zacitoval.</p>

    <p class="MLP-text">Zasmála jsem se a&nbsp;požádala ho, zda by si nevzpomněl ještě na nějaký úspěšný slogan. Natáhl ruku a&nbsp;ukázal mi své dětské hodinky.</p>

    <p class="MLP-text">„Image je na nic. Následuj instinkt!“</p>

    <p class="MLP-text">„Ale to je snad reklama na Fantu?“</p>

    <p class="MLP-text">„Jo. Ale vznikla takhle.“</p>

    <p class="MLP-text">Příliv tiše šuměl. Rybáři se vraceli z&nbsp;moře. Zdálo se mi, že slunce už začíná nabírat sílu, a&nbsp;tak jsem se vysvlékla do tílka. Oliver mi nepokrytě pohlédl na prsa.</p>

    <p class="MLP-text">(„No jasně…,“ poznamená zkušeně Sandra.)</p>

    <p class="MLP-uroven3-nadpis" id="toc_marker-11-5">5/</p>

    <p class="MLP-text-bez1radku">Došli jsme až na kraj městečka a&nbsp;na terase jediné otevřené kavárny jsme si dali džus a&nbsp;kávu. Kolem sedělo jen pár místních, byli jsme tu zatím jediní turisté. Oliver mi vyprávěl několik zábavných historek o&nbsp;svém kamarádovi jménem Hubert. Čas příjemně plynul.</p>

    <p class="MLP-text">„Kolik vám je&nbsp;– jestli se můžu zeptat?“ vyzvídala jsem, když se na chvíli odmlčel.</p>

    <p class="MLP-text">„Příští rok mi bude čtyřicet,“ odpověděl a&nbsp;podíval se mi přitom do očí.</p>

    <p class="MLP-text">Přiznávám, že mě to zaskočilo.</p>

    <p class="MLP-text">„Výhodou vyššího věku je vyšší míra sebepoznání. Konkrétně čtyřicítka je nádherná chvíle životní rovnováhy,“ pravil s&nbsp;úsměvem, jako by mě chtěl o&nbsp;čemsi přesvědčit. „Člověk je už dost stár, aby věděl, co chce, a&nbsp;dosud natolik mlád, aby se ničeho nezalekl…“</p>

    <p class="MLP-text">„To si musím zapamatovat,“ pravila jsem. „Chtěla bych vás citovat matce…“</p>

    <p class="MLP-text">Pozdě jsem si uvědomila, že to nebylo příliš taktní. Teatrálně se chytil za čelo.</p>

    <p class="MLP-text">„Co je?“ nechápala jsem.</p>

    <p class="MLP-text">„Mám závrať. Nahlédl jsem do bezedný generační propasti, kterou jste právě vytvořila…“</p>

    <p class="MLP-text">Byla jsem ráda, že to zlehčuje.</p>

    <p class="MLP-text">„Nemáte prstýnek,“ pravila jsem odvážně. „Na dovolený ho nenosíte, nebo jste <span class="MLP-znak-tucne-11b">opravdu</span> svobodnej?“</p>

    <p class="MLP-text">„V&nbsp;konvenčním slova smyslu svobodnej. Respektive rozvedenej. Ale je-li svoboda <span class="MLP-znak-tucne-11b">schopnost odolat pokušení</span>&nbsp;– tahle definice se mi mimochodem velmi líbí&nbsp;– pak jsem poměrně <span class="MLP-znak-tucne-11b">nesvobodnej</span>. Bezmála otrok, řekl bych.“</p>

    <p class="MLP-text">Nevydržela jsem to a&nbsp;konečně jsem se zeptala na důvod jeho samoty&nbsp;– stručně mi vše objasnil.</p>

    <p class="MLP-text">„To si neumím představit&nbsp;– být někde v&nbsp;cizině úplně sama!“ vyhrkla jsem upřímně. „Čtrnáct dní sama v&nbsp;hotelovym pokoji! Jak se znám, usínala bych při rozsvícený lampičce, s&nbsp;mobilem u&nbsp;ucha a&nbsp;všude kolem by se válely vypotřebovaný GO kupony…“</p>

    <p class="MLP-text">Svého plyšového klokánka, kterého bych si přitom úzkostně tiskla k&nbsp;ňadrům, jsem mu radši zatajila.</p>

    <p class="MLP-text">Pokrčil rameny.</p>

    <p class="MLP-text">„Člověk je <span class="MLP-znak-tucne-11b">vždycky</span> sám,“ poznamenal jakoby omluvně. „Možná je lepší si zvykat.“</p>
  </div>
</body>
</html>