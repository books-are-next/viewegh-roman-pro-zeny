<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-23</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-26">KAPITOLA XXI</p>

    <p class="MLP-text-uprostred--I">Polygamie jako dědičné břímě&nbsp;– Odlišné názory na nevěru&nbsp;– Nešťastná prodavačka kondomů&nbsp;– Velký blondýn v&nbsp;cyklistických tretrách</p>

    <p class="MLP-uroven3-nadpis" id="toc_marker-26-1">1/</p>

    <p class="MLP-text-bez1radku">Ještě v&nbsp;noci volám Ingrid.</p>

    <p class="MLP-text">Trpělivě mě vyslechne a&nbsp;potom se opatrně zeptá, zda Oliverovo provinění trochu nepřeceňuju.</p>

    <p class="MLP-text"><span>„Nepřeceňuju?“ křičím. „Jak&nbsp;–</span> <span class="MLP-znak-tucne-11b">nepřeceňuju</span><span>?! On se s&nbsp;ní</span> <span class="MLP-znak-tucne-11b">líbal</span><span>, copak to nechápeš?! Strkal svůj</span> <span class="MLP-znak-tucne-11b">jazyk</span> <span>do tý její zmalovaný tlamy!“</span></p>

    <p class="MLP-text">„Zlato?“ říká Ingrid ospale. „Vzpomínáš si ještě, s&nbsp;kým ses na dovolené s&nbsp;Rickiem hned <span class="MLP-znak-tucne-11b">několikrát</span> líbala ty?“</p>

    <p class="MLP-text">Zahanbeně zmlknu.</p>

    <p class="MLP-text">Ingrid se chopí příležitosti a&nbsp;vysvětlí mi, že muži jsou na rozdíl od žen nevěrní i&nbsp;tehdy, když jsou ve vztahu zcela spokojení. Je to prý vědecky dokázáno. Cituje mi výsledky jakési srovnávací studie: za celou historii lidstva tu bylo něco přes jedenáct set společenských kultur, přičemž více než tisíc bylo <span class="MLP-znak-tucne-11b">polygamních</span>.</p>

    <p class="MLP-text">„To je víc než devadesát procent, chápeš? Chlapi maj bohužel nevěru v&nbsp;genech,“ říká Ingrid významně.</p>

    <p class="MLP-text">Cosi tu nehraje.</p>

    <p class="MLP-text">„Ingrid? Ty tam někoho&nbsp;–?“</p>

    <p class="MLP-text">Ingrid zaváhá a&nbsp;mně to konečně dojde.</p>

    <p class="MLP-text">„Takže,“ hlesnu vyčerpaně, „chceš říct, že nás od začátku někdo poslouchá?!“</p>

    <p class="MLP-text">Ve sluchátku zapraská. Slyším Ingrid cosi šeptat a&nbsp;potom je chvíli ticho.</p>

    <p class="MLP-text">„Ahoj Lauro,“ ozve se náhle Hubert. „Promiň, ale je už fakt pozdě. Za hodinu musím být zpátky u&nbsp;rodiny… Moje genové předurčení mě bohužel nutí váš telefonát ukončit.“</p>

    <p class="MLP-text">A&nbsp;zavěsí.</p>

    <p class="MLP-uroven3-nadpis" id="toc_marker-26-2">2/</p>

    <p class="MLP-text-bez1radku">Nechci Olivera vidět. Neberu telefon, na jeho čím dál zoufalejší textové zprávy nereaguju.</p>

    <p class="MLP-text">Mámě nic neřeknu; statečně předstírám, že je všechno v&nbsp;po­řádku.</p>

    <p class="MLP-text">V&nbsp;pondělí ráno přicházím do práce s&nbsp;předsevzetím se nikomu nesvěřovat, ale <span class="MLP-znak-tucne-11b">vyrovnané ženy</span> na mně samy poznají, že se něco děje. Jejich starostlivé dotazy po chvíli způsobí, že propuknu v&nbsp;nezvladatelný pláč&nbsp;– a&nbsp;musím tudíž s&nbsp;pravdou ven.</p>

    <p class="MLP-text">Redakční názory na nevěru se rozcházejí:</p>

    <p class="MLP-text">Zdeňka míní, že Oliver je jenom další sobecký bastard, kterých je údajně mezi muži většina.</p>

    <p class="MLP-text">Vlasta mě naopak varuje, abych si kvůli takové maličkosti nezničila hezký vztah, a&nbsp;přečte mi článek, který chystá do příštího čísla. <span class="MLP-znak-kurziva-11b">Andie MacDowellová: Naše manželství zničila žárlivost</span>.</p>

    <p class="MLP-text">Romana s&nbsp;ní v&nbsp;zásadě souhlasí&nbsp;– až na to, že by to prý na mém místě nenechala jen tak. Rozhodně by Olivera nějak potrestala.</p>

    <p class="MLP-text">Tesařová se shovívavě usmívá; chce nám tím naznačit, že jí se problémy s&nbsp;nevěrou nikdy netýkaly, netýkají a&nbsp;týkat nebudou.</p>

    <p class="MLP-text">Mirek říká, že se mi v&nbsp;žádném případě nechce plést do soukromí a&nbsp;už vůbec se prý neodvažuje v&nbsp;citových záležitostech komukoliv radit; on osobně se ale domnívá, že bych se měla s&nbsp;Oliverem co nejdříve rozejít a&nbsp;najít si někoho, kdo by si vztahu se mnou mnohem víc vážil.</p>

    <p class="MLP-text">Pravím, že o&nbsp;tom budu přemýšlet.</p>

    <p class="MLP-uroven3-nadpis" id="toc_marker-26-3">3/</p>

    <p class="MLP-text-bez1radku--0-12">Pohledy Tesařové jsou stále nespokojenější, takže se raději vrátím ke svému stolu a&nbsp;po zbytek dopoledne se pokouším pracovat. Nejprve otevřu došlou poštu&nbsp;– tentokrát je to pouze jediný dopis. Rukopis je obtížně čitelný, mnoho slov je výrazně podtržených.</p>

    <p class="MLP-dopis--I">Milá redakce,</p>

    <p class="MLP-dopis--I">vždycky jsem si svoje osobní problémy nechávala spíš pro sebe, nežli bych se s&nbsp;nimi obracela na někoho vlastně <span class="char-style-override-1" xml:lang="ar-SA">úplně cizího</span>, ale protože už <span class="char-style-override-2">opravdu nevím</span>, na koho bych se obrátila, tak se obracím na Vás. Třeba mi pomůžete,</p>

    <p class="MLP-dopis--I">i když už o&nbsp;tom začínám pomalu pochybovat, protože takových, jako jsem já, jsou určitě <span class="char-style-override-2">celé</span> <span class="char-style-override-2">spousty</span>. Chtěla jsem se v&nbsp;osmé třídě ZŠ hlásit na SPgŠ, ale <span class="char-style-override-2">moje vlastní matka</span> mi řekla, že na to nemám a&nbsp;ať se jdu vyučit prodavačkou, takže jsem se nakonec vyučila a&nbsp;teď už dva roky dělám u&nbsp;nás prodavačku v&nbsp;parfumerii. Už jsem měla přitom tenkrát podanou přihlášku na SPgŠ a&nbsp;to stáhnutí přihlášky jsem normálně obrečela a&nbsp;ani moje třídní na ZŠ to <span class="char-style-override-2">nechápala</span> a&nbsp;jenom opakovala „Proč, Zuzano, proč?“ Celý můj problém je v&nbsp;tom, že asi nejsem nijak zvlášť hezká (ale nejsem doufám ani ošklivá!) a&nbsp;že jsem ušlápnutá a&nbsp;úplně zlomená a&nbsp;hlavně bez sebevědomí, jenomže je hrozně těžké mít sebevědomí, když vám <span class="char-style-override-2">vaše vlastní matka</span> řekne, že vy na nějakou školu <span class="char-style-override-2">nemáte</span>! V&nbsp;parfumerii jsem si to dávno úplně <span class="char-style-override-2">zošklivila</span>, takže se musím přiznat, že někdy mám strašnou chuť nastříkat tester nějaké té s&nbsp;prominutím krávě, která si na vás kvůli každé blbosti hned otevře pusu, ne na ruku, ale <span class="char-style-override-2">rovnou do očí</span>! Když jsem tam šla, těšila jsem se, že tam budou nakupovat aspoň někdy kluci, jenomže normální mladí kluci nakupujou v&nbsp;parfumerii jen málo, to spíš starší chlapi od rodin, co už mají peníze, protože normální kluk na parfémy kolem 1000–2500 Kč samozřejmě v&nbsp;našem „demokratickém“ kapitalismu nemůže mít!</p>

    <p class="MLP-dopis--I">A&nbsp;i když na něj náhodou třeba má, tak stejně většinou přijde se svojí dívkou, což vám jenom trhá srdce, protože vy žádného takového kluka, který by vám koupil parfém nebo třeba jenom na jaře sněženky, pořád nemáte. Oni přijdou sice někdy i&nbsp;sami, jenomže když se mi nějaký líbí, tak na něj stejně nedokážu promluvit přesně tak, jak bych chtěla, protože mi úplně chybí sebevědomí, takže z&nbsp;toho nikdy nic není! Jinak <span class="char-style-override-1" xml:lang="ar-SA">žádnou</span> příležitost k&nbsp;seznámení nemám, protože domů se dostanu vždycky až tak ve 3/4 na 8, a&nbsp;to už jsem stejně strašlivě utahaná a&nbsp;po večeři si jdu rovnou lehnout. O&nbsp;víkendech zase musím luxovat a&nbsp;různě pomáhat doma a&nbsp;<span class="char-style-override-2">večer nikam nesmím,</span> <span class="char-style-override-1" xml:lang="ar-SA">i&nbsp;</span><span class="char-style-override-2">když je mi už devatenáct</span>! Leda do kina, jenomže v&nbsp;sobotu večer nikdo do kina nejde, to dá rozum, všichni jdou tancovat do klubu nebo ještě tak do hospody. Mluvit dokážu jenom na ty mladší kluky, když jich k&nbsp;nám do parfumerie přijde víc a&nbsp;chtějí třeba kondomy a&nbsp;jsou na mě sprostý, ale na ty milé slušné kluky to nedokážu skoro nikdy! Až si někdy říkám, že nežli takový život, tak to radši <span class="char-style-override-1" xml:lang="ar-SA">žádný</span>, ale nechci se rouhat, protože mi kromě sebevědomí vlastně v&nbsp;životě zase až tak moc nechybí. Jenom bych hrozně chtěla potkat někoho hodného, kdo by mě <span class="char-style-override-2">opravdu</span> miloval a&nbsp;měl se mnou potom dvě děti. Nemusí to ani být žádný filmový krasavec, protože na světě jsou mnohem důležitější věci než fyzická krása. To přece nechci tak moc. Nebo chci? Můžete mi poradit, co mám udělat, aby se mi tenhle můj sen splnil, protože už někdy začínám být zoufalá a&nbsp;napadá mě, co když se mi ten sen nesplní <span class="char-style-override-2">vůbec nikdy</span>????</p>

    <p class="MLP-dopis-podpis--I">Vaše čtenářka Zuzana</p>

    <p class="MLP-dopis--I">P. S. Napište!!!!!</p>

    <p class="MLP-text--12-0">Dočtu a&nbsp;hlasitě se vysmrkám. Romana se ke mně podezíravě otočí.</p>

    <p class="MLP-text">„Panebože,“ vzdychne nahlas, „ona už zase brečí…“</p>

    <p class="MLP-uroven3-nadpis" id="toc_marker-26-4">4/</p>

    <p class="MLP-text-bez1radku">Sotva se po obědě vrátíme do kanceláře, kdosi zvoní; Vlasta jde otevřít. Po chvíli se vrací a&nbsp;významně na nás pomrkává.</p>

    <p class="MLP-text">„Tento mladý muž při pohledu na mě očividně zapochyboval, že se nachází v&nbsp;redakci <span class="MLP-znak-tucne-11b">Vyrovnané ženy</span>…,“ zopakuje starý vtip.</p>

    <p class="MLP-text">Všichni se otočíme od monitorů: Vlasta za sebou vede mladého <span class="MLP-znak-tucne-11b">messengera</span> v&nbsp;upnutém cyklistickém trikotu a&nbsp;žlutočerné bundě, z&nbsp;níž vane venkovní chlad. Je štíhlý, opálený v&nbsp;obličeji a&nbsp;zpod přilby mu vykukují krátké světlé vlasy.</p>

    <p class="MLP-text">V&nbsp;ruce drží kytici rudých růží.</p>

    <p class="MLP-text">„Dobrý den,“ zdraví zadýchaně.</p>

    <p class="MLP-text">Odpovídáme téměř unisono. Zdena se zahihňá.</p>

    <p class="MLP-text">„Pro slečnu Lauru…,“ říká blonďák Vlastě a&nbsp;rozpačitě po nás těká pohledem; na mně se jeho pohled zastaví o&nbsp;poznání déle. Zalichotí mi to. Vlasta s&nbsp;úsměvem přikývne a&nbsp;messenger mi květiny s&nbsp;viditelnou úlevou předá.</p>

    <p class="MLP-text">„Nedal byste si kávičku, švarný cyklisto?“ ptá se Romana, ale mladík zdvořile odmítá; sotva mu podepíšu <span class="MLP-znak-tucne-11b">převzetí dodávky</span>, spěšně kancelář opouští.</p>

    <p class="MLP-text">Mirek se otočí k&nbsp;obrazovce počítače a&nbsp;předstírá mimořádné pracovní zaneprázdnění, ale ostatní kolegyně včetně Tesařové mě zvědavě pozorují. Růží je přesně deset. Pod celofánem svítí malá bílá obálka.</p>

    <p class="MLP-text"><span class="MLP-znak-kurziva-11b">Dej mi prosím šanci tu hloupost napravit</span>, píše mi Oliver. <span class="MLP-znak-kurziva-11b">Miluju tě.</span></p>

    <p class="MLP-text">„Tak co?“ nevydrží to Vlasta.</p>

    <p class="MLP-text">Přečtu jim text nahlas. Snažím se, aby můj hlas zněl ironicky, ale příliš se mi to nedaří. Dámy jsou postřehnutelně vzrušeny. Konečně se díky mně dočkaly a&nbsp;staly se svědkyněmi <span class="MLP-znak-tucne-11b">autentického</span> citového dramatu. Vlasta mi dokonce navrhuje, abych scénu s&nbsp;růžemi použila do <span class="MLP-znak-kurziva-11b">Příběhů, které psal život</span>, ale Romana ji odbyde máchnutím ruky.</p>

    <p class="MLP-text">„O&nbsp;její rubriku teď nejde,“ říká. „Teď jde o&nbsp;to, co Laura <span class="MLP-znak-tucne-11b">udělá</span>…“</p>

    <p class="MLP-uroven3-nadpis" id="toc_marker-26-5">5/</p>

    <p class="MLP-text-bez1radku">Co udělám?</p>

    <p class="MLP-text">Co tomu prevítovi udělám?</p>

    <p class="MLP-text"><span>Strašně ráda bych mu chladně sdělila, že ho už</span> <span class="char-style-override-1">nikdy!!!</span> <span>v&nbsp;životě</span> <span class="char-style-override-1">nechci vidět!!!</span><span>, ale problém je, že ho vidět</span> <span class="char-style-override-1">chci!!</span><span>!, a&nbsp;to dokonce co</span> <span class="char-style-override-1">nejdřív!!!</span> <span>Takže mu zavolám do práce,</span> <span class="char-style-override-1">chladně</span> <span>mu poděkuju za květiny&nbsp;– a&nbsp;pozvu ho na večeři.</span> <span class="char-style-override-1">K&nbsp;nám domů!!!</span></p>

    <p class="MLP-text">Solidní rodinné hodnoty versus dvacetileté zmalované bludičky…</p>

    <p class="MLP-text">Oliver, okouzlen mou velkorysostí, se samým štěstím ihned přiopije&nbsp;– a&nbsp;na cestě k&nbsp;nám udělá druhé, ještě okázalejší gesto, než bylo zaslání květin: zavalen (a zřejmě i&nbsp;poněkud přidušen…) lavinou sentimentální lásky ke mně, mé matce, sobě samému a&nbsp;celému lidstvu, se zastaví v&nbsp;bance, vybere polovinu svých celoživotních úspor a&nbsp;v&nbsp;nejbližší cestovní kanceláři zakoupí týdenní vánoční zájezd na Kanárské ostrovy.</p>

    <p class="MLP-text">Pro tři osoby.</p>

    <p class="MLP-text">Dorazí k&nbsp;nám, posadí se ke stolu, vytáhne potvrzenou a&nbsp;zaplacenou objednávku, zvrátí se na židli dozadu a&nbsp;těší se z&nbsp;našich rozpaků.</p>

    <p class="MLP-text"><span class="MLP-znak-tucne-11b">„Šedesát tři tisíc?!“</span> vrtí hlavou máma, zatímco si prohlíží voucher. „Teda Pažoute, ty ses musel zbláznit.“</p>

    <p class="MLP-text">Je ale vidět, že má radost.</p>

    <p class="MLP-text">„To bys od <span class="MLP-znak-tucne-11b">Čecha</span> nečekala, co?“ usmívá se Oliver. „Říkal jsem si, že Vánoce stejně neslavíte…“</p>

    <p class="MLP-text">„No, <span class="MLP-znak-tucne-11b">laciný gesta</span> ti fakt jdou,“ říkám naoko jízlivě.</p>

    <p class="MLP-text">„Viď? V&nbsp;lacinejch gestech jsem byl vždycky dobrej,“ souhlasí pyšně Oliver.</p>
  </div>
</body>
</html>