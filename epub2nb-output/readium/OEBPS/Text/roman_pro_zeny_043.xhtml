<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-39</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-43">EPILOG</p>

    <p class="MLP-text-bez1radku">(Ano, já vím, milé dámy… Já <span class="MLP-znak-tucne-11b">taky</span> miluju šťastné konce…)</p>

    <p class="MLP-text">Počátkem loňského prosince, šest měsíců po Oliverově posledním dopisu, se na stole v&nbsp;našem obýváku objeví zelený adventní věnec se čtyřmi červenými svíčkami.</p>

    <p class="MLP-text">„Co to je?!“ žasnu.</p>

    <p class="MLP-text">„To je <span class="MLP-znak-tucne-11b">adventní věnec</span>, honey,“ odpoví máma. Pohlédne na Olivera a&nbsp;ušklíbne se: „Symbol naší rodinný soudržnosti…“</p>

    <p class="MLP-text">Snaží se, aby to znělo cynicky, ale mě neoklame.</p>

    <p class="MLP-text">Nechápavě vrtím hlavou.</p>

    <p class="MLP-text">„My přece Vánoce neslavíme,“ namítám.</p>

    <p class="MLP-text">„Vadí ti to?“</p>

    <p class="MLP-text">„Ale ne,“ říkám.</p>

    <p class="MLP-text">Sednu si Oliverovi na klín a&nbsp;zamyšleně si věnec prohlížím. Oliver mě opatrně obejme a&nbsp;volnou rukou mi hladí obrovské břicho.</p>

    <p class="MLP-text">Máma se posadí naproti nám.</p>

    <p class="MLP-text">„Letos to bude deset let,“ promluví po chvíli. „Možná je čas to změnit.“</p>

    <p class="MLP-text">„Proč?“</p>

    <p class="MLP-text">„Stárnu, miláčku, to je to celý. V&nbsp;důsledku klimakterickejch změn začínám bejt nesnesitelně sentimentální. Nevěřili byste, co všechno mě občas napadá…“</p>

    <p class="MLP-text">Podezíravě si ji změřím.</p>

    <p class="MLP-text">„Například <span class="MLP-znak-tucne-11b">co</span>?“ ptám se.</p>

    <p class="MLP-text">Máma zrozpačití, odkašle si a&nbsp;nadechne se.</p>

    <p class="MLP-text">„Napadlo mě, že bych k&nbsp;nám na Štědrej den pozvala pana Žemlu.“</p>

    <p class="MLP-text"><span class="MLP-znak-tucne-11b">„Pana Žemlu?!“</span> vyhrkneme s&nbsp;Oliverem prakticky současně.</p>

    <p class="MLP-text">A&nbsp;potom ji oba obejmeme.</p>

    <p class="MLP-text para-style-override-1"></p>
  </div>
</body>
</html>