<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-20</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-22">KAPITOLA XVIII</p>

    <p class="MLP-text-uprostred--I">Oliver má pěnu u&nbsp;pusy&nbsp;– Je trvalý cit pouhý mýtus?&nbsp;– Spadla z&nbsp;oblakov&nbsp;– Výchova celníků v&nbsp;Čechách&nbsp;– Oliverovo protiamerické vystoupení</p>

    <p class="MLP-uroven3-nadpis" id="toc_marker-22-1">1/</p>

    <p class="MLP-text-bez1radku"><span>Ráno se probudíme takřka současně; Oliver se pootočí a&nbsp;začíná se mě opatrně dotýkat. Je to velmi příjemné, ale přesto ještě chvíli předstírám spánek. Konečně zavrním a&nbsp;přitisknu se k&nbsp;němu celým tělem; cítím jeho obvyklou ranní erekci. Políbí mě na rameno, lehce mě odstrčí, tiše vyklouzne z&nbsp;postele a&nbsp;plíží se do koupelny. Jde si vyčistit zuby, protože se chce milovat. Zatímco se dotýkám prsty v&nbsp;klíně, představuji si ho, jak stojí nahý před zrcadlem: penis ztopořený, oteklá víčka ještě slepená spánkem a&nbsp;na bradě zelenou pěnu…</span></p>

    <p class="MLP-text">Musím se usmívat&nbsp;– ale zároveň mě to vzrušuje.</p>

    <p class="MLP-text">„Pospěš si, miláčku,“ zavolám. „Už tě hrozně chci.“</p>

    <p class="MLP-uroven3-nadpis" id="toc_marker-22-2">2/</p>

    <p class="MLP-text-bez1radku">Večer Olivera nenávidím, ráno ho miluju.</p>

    <p class="MLP-text">Tak prudké výkyvy vztahu k&nbsp;partnerovi by mi ještě před pár lety připadaly nevysvětlitelně podivné, jaksi <span class="MLP-znak-tucne-11b">nenormální</span>&nbsp;– ale dneska chápu, že bez podobného citového kolísání to bohužel asi nejde. Začínám už také tušit, že časové intervaly mezi momentální náklonností a&nbsp;momentální averzí se s&nbsp;léty zřejmě zkracují, a&nbsp;že okamžiky lásky a&nbsp;nenávisti se dokonce nejednou prolnou.</p>

    <p class="MLP-text--B">Okamžitě vypadni, ty prevíte!</p>

    <p class="MLP-text--B">Ne, počkej! Zůstaň tu se mnou, lásko…</p>

    <p class="MLP-uroven3-nadpis" id="toc_marker-22-3">3/</p>

    <p class="MLP-text-bez1radku">Na letiště odjíždíme jako čerstvě zamilovaný pár.</p>

    <p class="MLP-text">Oliver nejprve nemůže nastartovat, Praha je tradičně zacpaná a&nbsp;na letištním parkovišti dlouho hledáme volné místo, takže do příletové haly přibíháme na poslední chvíli&nbsp;– ale potom zjišťujeme, že mámin let má padesátiminutové zpoždění a&nbsp;máme naopak spoustu času. Letiště mě odjakživa znervózňují (a to i&nbsp;v&nbsp;případě, že sama nikam neletím), a&nbsp;navíc si dnes mezi všemi těmi obchodníky v&nbsp;tmavých oblecích ve svých starých džínách a&nbsp;sportovní bundě připadám nesvá. Oliver to vycítí a&nbsp;vezme mě za ruku; ostatně sám na tom s&nbsp;oblečením není o&nbsp;nic líp. Najdeme stánek s&nbsp;květinami, necháme si zabalit tři čajové růže a&nbsp;jdeme na kávu do baru <span class="MLP-znak-tucne-11b">Meeting Point</span>. Oliver si všimne, že se mi chvějí ruce.</p>

    <p class="MLP-text">„Co se děje?“ říká.</p>

    <p class="MLP-text">Přisune si židli blíž a&nbsp;starostlivě mě obejme.</p>

    <p class="MLP-text">„Nevím,“ říkám po pravdě. „Dostala jsem to, ale tím to není. Mám trochu strach.“</p>

    <p class="MLP-text">Snažím se to nějak líp vysvětlit&nbsp;– Oliverovi i&nbsp;sama sobě. Snad je to tím, že jsem poloviční sirotek, ke všemu jedináček. Kromě mámy a&nbsp;babičky už na celém širém světě nikoho nemám&nbsp;– myslím nikoho z&nbsp;<span class="MLP-znak-tucne-11b">vlastní rodiny</span>. S&nbsp;babičkou se už nedá příliš komunikovat.</p>

    <p class="MLP-text">A&nbsp;máma teď sedí kdesi v&nbsp;oblacích v&nbsp;mnohatunovém stroji, jehož volnému pádu z&nbsp;desetikilometrové výšky zabraňují jen čtyři porouchatelné motory…</p>

    <p class="MLP-text">„Mám mámu někde <span class="MLP-znak-tucne-11b">nad mrakama</span>, chápeš?“ zoufám si.</p>

    <p class="MLP-text">Napůl je to upřímné, napůl to hraju.</p>

    <p class="MLP-text">„Citové vydírání,“ konstatuje Oliver, ale stále mě drží kolem ramen. „Laciný trik, jak mě přinutit, abych si tě vzal&nbsp;– a&nbsp;rozšířil tak okruh tvých nejbližších příbuzných alespoň na tři.“</p>

    <p class="MLP-text">Zatvářím se zklamaně.</p>

    <p class="MLP-text">„Zase to nevyšlo,“ říkám.</p>

    <p class="MLP-text">„Snad příště,“ praví Oliver povzbudivě.</p>

    <p class="MLP-uroven3-nadpis" id="toc_marker-22-4">4/</p>

    <p class="MLP-text-bez1radku">Postáváme mezi vycházejícími lidmi a&nbsp;vyhlížíme mámu. Hydraulické dveře, které nás dělí od tranzitního prostoru, se znovu a&nbsp;znovu otvírají. Náhle ji spatřím: vzpřímeně kráčí po boku mladého elegantního Asiata, který tlačí vozík s&nbsp;jejími kufry. Na sobě má nový kožený kabát, který jí moc sluší. Divoce mávám. Usměje se, krátce si nás s&nbsp;Oliverem prohlédne a&nbsp;potom se zastaví, aby se se svým cizokrajným společníkem rozloučila; podává mu ruku a&nbsp;cosi mu anglicky říká. Zřejmě to je něco vtipného, neboť mladík se nahlas směje. Netrpělivě přešlapuju. Máma konečně zamíří s&nbsp;vozíkem k&nbsp;nám.</p>

    <p class="MLP-text">„Tak co, vy dva holoubci?“ říká jakoby shovívavě. „Ještě vás to nepřešlo?“</p>

    <p class="MLP-text">Vrhnu se jí kolem krku a&nbsp;proti své vůli se rozpláču.</p>

    <p class="MLP-text">„Co je?“ ušklíbne se máma. „Bije tě?“</p>

    <p class="MLP-text">„Naopak,“ vzlykám a&nbsp;směju se zároveň. „Představ si, že jsme několikrát byli i&nbsp;v&nbsp;<span class="MLP-znak-tucne-11b">divadle</span>… Nikdy bych nevěřila, že náš vztah takovou zkouškou úspěšně projde… Ale my jsme to dokázali!“</p>

    <p class="MLP-text">Máma mi uštědří lehký výchovný záhlavek, vyndá papírový kapesník a&nbsp;utírá mi oči.</p>

    <p class="MLP-text"><span>„Vypadáš skvěle, mami. Vůbec nevypadáš unaveně,“ žasnu upřímně. „Jak to proboha děláš?“</span></p>

    <p class="MLP-text">„Mám naspáno víc jak šest hodin,“ vysvětluje mi. „Jsem svěží jako ranní rosa.“</p>

    <p class="MLP-text">Ta metafora sedí. Skutečně tak <span class="MLP-znak-tucne-11b">působí</span>.</p>

    <p class="MLP-text">„No,“ odkašle si Oliver, „tak vás pěkně vítáme, <span class="MLP-znak-tucne-11b">maminko</span>.“</p>

    <p class="MLP-text">Mámě zablýskne v&nbsp;očích, ale květiny od něho přijme a&nbsp;nechá se i&nbsp;políbit na tvář.</p>

    <p class="MLP-text">„Nazdar, Pažoute,“ říká a&nbsp;znovu si nás důkladně změří. „Byli jste někde <span class="MLP-znak-tucne-11b">stanovat</span>? Nebo jste <span class="MLP-znak-tucne-11b">čistili les</span>?“</p>

    <p class="MLP-uroven3-nadpis" id="toc_marker-22-5">5/</p>

    <p class="MLP-text-bez1radku">Venku je nevlídno, sychravo. Studeně mží.</p>

    <p class="MLP-text">„Panebože, tady <span class="MLP-znak-tucne-11b">je</span> ale hnusně!“ říká máma, když vyjdeme před letištní budovu.</p>

    <p class="MLP-text">„To by se v&nbsp;Americe rozhodně nestalo,“ podotkne Oliver.</p>

    <p class="MLP-text">Za sebou táhne mámin kufr, já nesu její příruční zavazadlo. Ihned se k&nbsp;nám přitočí dva taxikáři.</p>

    <p class="MLP-text">„Taxi?“ osloví matku ten mladší; na sobě má teplákovou soupravu a&nbsp;koženou bundu, na nohou bílé ponožky a&nbsp;plážové sandály.</p>

    <p class="MLP-text">„Ne, děkujem,“ odmítne ho Oliver, než stačí máma cokoli říct.</p>

    <p class="MLP-text">Projdeme mezi taxíky a&nbsp;míříme k&nbsp;parkovišti.</p>

    <p class="MLP-text">„Tak si polib!“ ozve se za našimi zády tiše, ale zřetelně; hned vzápětí slyšíme krátký přidušený smích.</p>

    <p class="MLP-text">Oliver se otočí, ale oba taxikáři už jsou k&nbsp;nám zády&nbsp;– šourají se nazpět do letištní haly. Máma za nimi konsternovaně hledí.</p>

    <p class="MLP-text">„Mimochodem,“ informuje nás, „celník na pasovce se šťoural prstem v&nbsp;uchu. A&nbsp;potom mi <span class="MLP-znak-tucne-11b">tou samou</span> rukou podal pas…“</p>

    <p class="MLP-text">„Skandální,“ říká Oliver.</p>

    <p class="MLP-text">„A&nbsp;ne snad? Na rukávu uniformy má <span class="MLP-znak-tucne-11b">státní znak</span>!“ vrtí hlavou máma. „Co si ty lidi vůbec myslej?!“</p>

    <p class="MLP-text">Přicházíme k&nbsp;poslední řadě parkujících aut.</p>

    <p class="MLP-text">„Vykašli se na to, mami,“ říkám chlácholivě a&nbsp;raději rychle měním téma. „Tak kdy bude svatba? Už znáš termín?“</p>

    <p class="MLP-text">Ale mámu zajímá něco jiného. Zastaví se.</p>

    <p class="MLP-text">„Nech mě hádat,“ říká Oliverovi a&nbsp;neomylně ukáže na jeho starou škodovku. „Tohle, že jo?“</p>

    <p class="MLP-text">Mám to auto ráda, ale nyní ho vidím máminýma očima: levý blatník odlišné barvy, všechna ta prorezivělá místa, špinavá kola, vybledlý lak… Mezi ostatními, většinou zahraničními vozy vypadá doslova jako vrak.</p>

    <p class="MLP-text">„Že je to tvoje?“ směje se máma.</p>

    <p class="MLP-text">„Bingo,“ přikývne Oliver.</p>

    <p class="MLP-text"><span>„</span><span class="MLP-znak-tucne-11b">Věděla jsem</span><span>, že budeš mít takovéhle auto,“ říká máma spo­kojeně&nbsp;– tak spokojeně, až mě to zamrzí.</span></p>

    <p class="MLP-text">„Škoda 105 je víc než auto,“ říká Oliver, zatímco odemyká potlučené dveře. „Škoda 105 je <span class="MLP-znak-tucne-11b">životní styl</span>…“</p>

    <p class="MLP-text">Jakkoli se snaží vtipkovat, poznám na něm, že mámina jízlivost je mu nepříjemná. Nastupujeme, máma si sedá dozadu. Uvnitř je zima a&nbsp;nepořádek a&nbsp;především tu jako vždycky cosi páchne (Oliver říká, že on nic necítí). S&nbsp;řevem nastartuje.</p>

    <p class="MLP-text">„Motor, který neslyšíte…,“ zazubí se.</p>

    <p class="MLP-text">Jsem ráda, že se kvůli mně překonává. Vyjíždíme z&nbsp;parkoviště.</p>

    <p class="MLP-text">„Všichni tvrdí, že nejhorší je ten rozdíl v&nbsp;čase,“ říká zamyšleně máma. „Myslím, že to není pravda. Nejhorší je ten rozdíl <span class="MLP-znak-tucne-11b">kulturní</span>…“</p>

    <p class="MLP-text">Tohle už je na Olivera moc. Z&nbsp;ničeho nic se k&nbsp;mámě otočí.</p>

    <p class="MLP-text">„Víš co, Jani?“ říká. „Jenom se nám z&nbsp;tý Ameriky nepodělej…“</p>

    <p class="MLP-text">Máma se nadechne&nbsp;– ale nakonec neřekne nic. Zbytek cesty mlčíme. Když Oliver zastaví u&nbsp;benzinky, přesednu si dozadu k&nbsp;mámě a&nbsp;třu si obličej o&nbsp;její krk.</p>

    <p class="MLP-text">„Máš příšerně studenej nos,“ říká máma. „Víc než jindy.“</p>

    <p class="MLP-text">„Hm.“</p>

    <p class="MLP-text">„Dostalas to?“</p>

    <p class="MLP-text">„Dneska ráno.“</p>

    <p class="MLP-text">„Já taky ráno,“ říká máma.</p>

    <p class="MLP-text">Usmějeme se na sebe.</p>

    <p class="MLP-text">„Tak co Steve? Co svatba?“ zajímám se. „Povídej…“</p>

    <p class="MLP-text">Máma se dívá na Olivera, jak zavěšuje čerpací pistoli do stojanu a&nbsp;odchází platit.</p>

    <p class="MLP-text">„Žádná svatba nebude.“</p>

    <p class="MLP-text">Jsem v&nbsp;šoku.</p>

    <p class="MLP-text">„Svatba <span class="MLP-znak-tucne-11b">nebude</span>?!“</p>

    <p class="MLP-text">„Je to idiot. Chce volit Bushe. Miluje zbraně.“</p>

    <p class="MLP-text"><span>„Počkej, zadrž!“ říkám. „Ty si nevezmeš bohatýho, úspěšnýho, dobře vypadajícího a&nbsp;zdvořilýho Stevena, protože chce</span> <span class="MLP-znak-tucne-11b">volit Bushe</span><span>?!“</span></p>

    <p class="MLP-text">„Nevezmu si nikoho, kdo je pro trest smrti,“ říká máma. „Kromě toho trval na obřadu <span class="MLP-znak-tucne-11b">v&nbsp;kostele</span>…“</p>

    <p class="MLP-text">Oliver se vrací.</p>

    <p class="MLP-text">„Nechci o&nbsp;tom teď mluvit,“ dodá spěšně.</p>
  </div>
</body>
</html>