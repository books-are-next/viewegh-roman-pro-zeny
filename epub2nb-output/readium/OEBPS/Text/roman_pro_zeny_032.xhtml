<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-28</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-31">KAPITOLA XXVI</p>

    <p class="MLP-text-uprostred--I">Meet my parents&nbsp;– Trio kuřátek&nbsp;– Lze být pyšný na zámkovou dlažbu?&nbsp;– Nedáte-li malovaný, dejte aspoň bílý!</p>

    <p class="MLP-uroven3-nadpis" id="toc_marker-31-1">1/</p>

    <p class="MLP-text-bez1radku">A&nbsp;v&nbsp;dubnu mě Oliver představí svým pětašedesátiletým rodičům.</p>

    <p class="MLP-text">Jako by nevěděl, že i&nbsp;bez toho máme dost problémů!</p>

    <p class="MLP-text">Jako by nestačilo, že je mu čtyřicet, že spal s&nbsp;mou matkou, že chlastá jako duha, že se příšerně obléká, má strašlivé názory a&nbsp;strašlivého nejlepšího přítele&nbsp;– on ještě ke všemu musí mít <span class="MLP-znak-tucne-11b">rodiče</span>!</p>

    <p class="MLP-text">Seznam Oliverových nedostatků se zlověstně rozrůstá.</p>

    <p class="MLP-uroven3-nadpis" id="toc_marker-31-2">2/</p>

    <p class="MLP-text-bez1radku">Eskortuje mě k&nbsp;nim na velikonoční svátky; tvrdí, že už tu návštěvu nelze dále odkládat. Cestou v&nbsp;autě se mi snaží vsugerovat, že bych to měla brát ne jako nepříjemnou povinnost, nýbrž jako poctu. V&nbsp;jeho životě bylo mnoho známostí, naznačuje mi, ale svým rodičům představil jen ty opravdu vážné…</p>

    <p class="MLP-text">„A&nbsp;co <span class="MLP-znak-tucne-11b">Bludičku</span>?“ zeptám se rovnou. „Tu jsi jim představil?“</p>

    <p class="MLP-text">Oliver se náhle velice soustředí na řízení.</p>

    <p class="MLP-text">„Aha,“ říkám kysele.</p>

    <p class="MLP-uroven3-nadpis" id="toc_marker-31-3">3/</p>

    <p class="MLP-text-bez1radku">Zastaví před řadovým domkem na samém kraji obce; dál už jsou jenom pole. Zahrádka je pečlivě udržovaná, po <span class="MLP-znak-tucne-11b">hluku a&nbsp;smogu velkoměsta</span> tu není ani památky&nbsp;– ale bydlet bych tu rozhodně nechtěla. Oliver vypne motor a&nbsp;nečekaně zatroubí, takže se nepříjemně leknu (někdy se mi z&nbsp;podobných leknutí dělají opary). Záclonky s&nbsp;květinovým vzorem se poodhrnou&nbsp;– a&nbsp;rodiče už nám chvátají vstříc. Usmívají se, ale dobře vím, že mě zároveň nenápadně srovnávají s&nbsp;Oliverovými předchozími dívkami.</p>

    <p class="MLP-text">Oliver mě popadne za ruku a&nbsp;vleče mě k&nbsp;nim. Ve tváři má výraz, který dosud neznám a&nbsp;který mi ho odcizuje. Kolikátá <span class="MLP-znak-tucne-11b">návštěva</span> tak zhruba jsem? říkám si v&nbsp;duchu. Čtvrtá? Sedmá? Kolikrát už tuhle hru hráli?</p>

    <p class="MLP-text">„Dobrý den!“ volají všichni tři s&nbsp;úsměvem.</p>

    <p class="MLP-text">První dojmy: otec je křečovitě žoviální, překvapivě drobný; má už dost řídké vlasy (je to dědičné?) a&nbsp;u&nbsp;krku mu visí nanejvýš odpudivá kravata. Matka je obézní, ale upravená; očividně se snaží o&nbsp;<span class="MLP-znak-tucne-11b">klidnou</span> <span class="MLP-znak-tucne-11b">důstojnost</span>. Je to ten typ, který veškerou péči věnuje účesu, obličeji, dekoltu a&nbsp;nehtům&nbsp;– to ostatní zakryje volný kostým a&nbsp;hedvábné šály… Okamžitě si je oba představím v&nbsp;posteli (nemůžu si pomoct, vážně).</p>

    <p class="MLP-text">„Tak tohle je Laura, mami,“ říká Oliver.</p>

    <p class="MLP-text">Matka mě obejme se srdečností, která se kupodivu zdá být upřímná. Nejdřív si tak rychlou náklonnost neumím vysvětlit, ale když v&nbsp;obývacím pokoji ve stojánku na časopisy objevím několik posledních čísel <span class="MLP-znak-tucne-11b">Vyrovnané</span> <span class="MLP-znak-tucne-11b">ženy</span>, pochopím: obliba časopisu se zřejmě přenáší i&nbsp;na jeho redaktorky… Během oběda (uprostřed stolu je bílý květináč se zeleným pažitem, čokoládovým zajíčkem a&nbsp;třemi žlutými kuřátky) proto snaživě vyprávím několik historek z&nbsp;naší redakce.</p>

    <p class="MLP-text">Oliver na mě pochvalně mrká.</p>

    <p class="MLP-uroven3-nadpis" id="toc_marker-31-4">4/</p>

    <p class="MLP-text-bez1radku">Odpoledne se všichni jdeme projít <span class="MLP-znak-tucne-11b">po městě</span> (absolutně nechápu, kde berou odvahu nazývat tuhle příšernou ospalou díru městem). Oliverova matka se do mě s&nbsp;šokující samozřejmostí <span class="MLP-znak-tucne-11b">zavěsí</span>, Oliver jde po boku otce tři kroky před námi. Kráčíme nesmyslně pomalu, takže je mi jako obvykle zima a&nbsp;připadám si jako na pohřbu. Konečně přicházíme na jakési náměstí.</p>

    <p class="MLP-text">„Nově vydlážděné!“ upozorňuje mě pyšně Oliverův otec.</p>

    <p class="MLP-text">To je možné, nicméně všechny obchody i&nbsp;jediná kavárna jsou zavřené. Ještě dvacet čtyři hodin, uvědomuju si. S&nbsp;Oliverovou matkou hovoříme o&nbsp;šampónech a&nbsp;balzámech na vlasy; papouškuju úryvky toho, co jsem pochytila od kadeřnice&nbsp;– náhle se zastaví a&nbsp;uchopí moje vlasy mezi dva prsty. Cítím se jako kůň, kterého vedou na trh. Vzápětí nás míjí jakási starší prošedivělá žena, která před sebou tlačí rezavý vozík s&nbsp;propan-butanovou lahví.</p>

    <p class="MLP-text">„Ahoj,“ pozdraví ji Oliver.</p>

    <p class="MLP-text">Že neuhádnete, kdo to byl?</p>

    <p class="MLP-text">Jeho <span class="MLP-znak-tucne-11b">spolužačka</span>.</p>

    <p class="MLP-uroven3-nadpis" id="toc_marker-31-5">5/</p>

    <p class="MLP-text-bez1radku">Večer se všichni díváme na televizi. Po skončení filmu s&nbsp;Dustinem Hoffmanem se vymluvím na bolest hlavy a&nbsp;jdu si lehnout&nbsp;– do Oliverova <span class="MLP-znak-tucne-11b">studentského pokoje</span>.</p>

    <p class="MLP-text">Oliver za mnou přijde asi o&nbsp;hodinu později.</p>

    <p class="MLP-text">„Tak co?“ chce vědět.</p>

    <p class="MLP-text">Nevím, co na to říct, takže usínáme v&nbsp;atmosféře nevyřčené neshody (za ruku mě nedrží).</p>

    <p class="MLP-text">Ráno Oliver naštěstí vstane jako první a&nbsp;mě nechá spát. Jsem mu vděčná. Jsem vděčná za každou minutu samoty. Podaří se mi ještě usnout, ale po chvíli mě vzbudí podivný šramot: když otevřu oči, nad postelí stojí Oliverův otec s&nbsp;pomlázkou v&nbsp;ruce.</p>

    <p class="MLP-text">I&nbsp;tentokrát má kravatu.</p>

    <p class="MLP-text">„Hody hody doprovody, dejte vejce malovaný!“ recituje neuměle jako školák, a&nbsp;než stačím cokoliv udělat, strhne ze mě peřinu. Spím jen v&nbsp;tričku a&nbsp;nemám kalhotky, takže moje zaječení je zcela autentické. Vyskočím z&nbsp;postele a&nbsp;rukama si stahuji látku co nejníž. Křečovitě se usmívám. Oliverův otec zrudne, ale dělá, že si ničeho nevšiml.</p>

    <p class="MLP-text">„Nedáte-li malovaný, dejte aspoň bílý, slepička vám snese jiný!“ drmolí statečně a&nbsp;zlehka mi otírá barevné mašle o&nbsp;nahá stehna.</p>

    <p class="MLP-text">Oběma je nám to hluboce trapné, ale žádná vejce, kterými bych se mohla vykoupit, pochopitelně nemám. Vtom přichází Oliver s&nbsp;matkou; žádám ho očima o&nbsp;pomoc&nbsp;– jenže Oliver má za zády rovněž pomlázku, a&nbsp;místo aby mě vysvobodil, začíná mě mlátit přes ruce, kterými si přidržuji tričko. Bolí to.</p>

    <p class="MLP-text">„Hody hody doprovody! Naval vejce!“ huláká zběsile.</p>

    <p class="MLP-text">Panebože, co ti dva kreténi ode mě očekávají&nbsp;– že si kvůli nim vyříznu vaječníky? Když už se zdá, že je po všem, přiskočí ke mně matka a&nbsp;polije mě jakousi příšernou lacinou voňavkou.</p>

    <p class="MLP-text">Nato oba rodiče se smíchem odejdou.</p>

    <p class="MLP-text">Opírám se o&nbsp;zeď a&nbsp;zhluboka dýchám, abych se z&nbsp;toho smradu nepozvracela.</p>

    <p class="MLP-text">„Ber to s&nbsp;humorem,“ říká Oliver.</p>

    <p class="MLP-text">Pohlédnu mu přímo do očí.</p>

    <p class="MLP-text">„Já se <span class="MLP-znak-tucne-11b">snažím</span>!“ zasyčím na něho. „I&nbsp;když bych upřímně řečeno byla radši, kdybys byl oboustrannej sirotek…“</p>
  </div>
</body>
</html>