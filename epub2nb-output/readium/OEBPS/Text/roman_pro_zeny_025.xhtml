<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>roman_pro_zeny-21</title>
  <link href="../Styles/roman_pro__idstyles.css" rel="stylesheet" type="text/css"/>
</head>

<body id="roman_pro_zeny" xml:lang="cs-CZ">
  <div>
    <p class="MLP-uroven2-kapitola" id="toc_marker-23">KAPITOLA XIX</p>

    <p class="MLP-text-uprostred--I">Čtyři koně ve dvoře&nbsp;– Konverzace s&nbsp;mrtvolou&nbsp;– Díkuvzdání v&nbsp;Bohnicích</p>

    <p class="MLP-uroven3-nadpis" id="toc_marker-23-1">1/</p>

    <p class="MLP-text-bez1radku">Ke všemu jsou za týden Dušičky.</p>

    <p class="MLP-text">Máma tenhle svátek upřímně nenávidí, a&nbsp;tudíž ho zcela ignoruje.</p>

    <p class="MLP-text">„Na to, abych si <span class="MLP-znak-tucne-11b">připomněla</span>, že moji prarodiče, matka, otec a&nbsp;manžel jsou do jednoho mrtví, nepotřebuju mít v&nbsp;kalendáři <span class="MLP-znak-tucne-11b">Den památky zesnulých</span>,“ vysvětlila mi, když jsem se ji před pár lety pokusila přimět, aby tátův hrob navštívila, „já to <span class="MLP-znak-tucne-11b">slavím</span> jaksi celoročně…“</p>

    <p class="MLP-text">Proti tomu se nedalo nic namítnout.</p>

    <p class="MLP-text">Babička dušičkové svátky samozřejmě drží, takže ten, kdo jí každoročně koncem října kupuje svíčky (bůhvíproč trvá na fialových), kytici jiřin a&nbsp;malý věnec a&nbsp;v&nbsp;příslušný den ji doprovází na hřbitov, jsem pochopitelně já. Obvykle jezdíme taxíkem, ale letos nás veze Oliver.</p>

    <p class="MLP-text">„Kdo je ten člověk?“ dotazuje se mě babička podezíravě.</p>

    <p class="MLP-text">Sedí vzpřímeně na zadním sedadle, na klíně svíčky a&nbsp;věnec, a&nbsp;ukazuje na Olivera zahnutým ukazováčkem.</p>

    <p class="MLP-text">„To je můj kamarád Oliver, babičko.“</p>

    <p class="MLP-text">Žádná reakce.</p>

    <p class="MLP-text">„Je tu zima,“ říká po chvíli babička nespokojeně. „Není ti tu zima?“</p>

    <p class="MLP-text">Už teď je v&nbsp;autě vedro. Oliver otočí knoflíkem topení na doraz a&nbsp;přátelsky se na babičku usměje.</p>

    <p class="MLP-text">Babička úsměv neopětuje, naopak se tváří dosti mrzutě.</p>

    <p class="MLP-text">„Proč nejedeme taxíkem?“ chce vědět.</p>

    <p class="MLP-text">„Protože tady Oliver byl tak hodný a&nbsp;nabídl se, že nás na hřbitov odveze.“</p>

    <p class="MLP-text">Babička se ušklíbne a&nbsp;ponechá mou informaci bez komentáře. Začíná si broukat písničku <span class="MLP-znak-tucne-11b">Čtyři koně ve dvoře, žádnej s&nbsp;nima neoře</span>. Podívám se na Olivera a&nbsp;pohladím mu stehno. Babička náhle ztichne. Rychle dám ruku pryč.</p>

    <p class="MLP-text">„Tak co, Lauro?“ předkloní se ke mně babička a&nbsp;zamrká.</p>

    <p class="MLP-text">Vím, co přijde.</p>

    <p class="MLP-text">„Jestlipak už máš nějakého chlapce?“</p>

    <p class="MLP-text">„Mám, babičko,“ říkám. Risknu to: „Jmenuje se Oliver.“</p>

    <p class="MLP-text">Babička se pohrdavě zasměje.</p>

    <p class="MLP-text">„Ale jdi ty,“ říká. „Takové bláznivé jméno…“</p>

    <p class="MLP-uroven3-nadpis" id="toc_marker-23-2">2/</p>

    <p class="MLP-text-bez1radku">Na hřbitově je lidí jako o&nbsp;pouti. Olivera to zjevně překvapí.</p>

    <p class="MLP-text">„Dneska tu vrcholí soutěž o&nbsp;titul <span class="MLP-znak-tucne-11b">Nejlepší pozůstalý</span>,“ vysvětlím mu.</p>

    <p class="MLP-text">Tady na hřbitově se před ním trochu ostýchám, a&nbsp;tak si vypomáhám cynismem. Než se s&nbsp;babičkou prodereme skrze vzpomínající davy k&nbsp;tátovu hrobu, zabere nám to skoro dvacet minut. Babička okamžitě vytahuje z&nbsp;tašky potřebné pomůcky a&nbsp;začíná mramor čistit. Bojím se, aby neplakala&nbsp;– ale naštěstí jen nadává na hřbitovní správu. Oliver rozpačitě poodejde stranou. Odkašlu si.</p>

    <p class="MLP-text">„Nazdar tati,“ říkám polohlasem těm několika postříbřeným písmenům. „Tak jak jde život?“</p>

    <p class="MLP-text">Táta neodpovídá.</p>

    <p class="MLP-text">Ještě pořád jsem si na to nezvykla.</p>

    <p class="MLP-text">„Támhle to je Oliver,“ informuju tátu přiškrceně. „Vlastně Pažout… Asi ho znáš z&nbsp;mámina vyprávění.“</p>

    <p class="MLP-uroven3-nadpis" id="toc_marker-23-3">3/</p>

    <p class="MLP-text-bez1radku"><span>Dušičky máma sabotuje&nbsp;– ale zato už několik let slaví</span> <span class="MLP-znak-tucne-11b">Den díkuvzdání</span><span>.</span></p>

    <p class="MLP-text">Vím, co chcete říct, milé dámy. Ano, Den díkuvzdání je <span class="MLP-znak-tucne-11b">americký</span> svátek.</p>

    <p class="MLP-text">Jak asi tušíte, začalo to v&nbsp;době, kdy jsem chodila s&nbsp;Jeffem.</p>

    <p class="MLP-text"><span>Jeff v&nbsp;polovině prosince odlétal k&nbsp;rodičům do Států a&nbsp;chtěl, abych jela s&nbsp;ním. Připomněla jsem mu, že s&nbsp;mámou Vánoce neslavíme, a&nbsp;zdvořile jsem jeho pozvání odmítla. Jeff zesmutněl, ale hned vzápětí navrhl, abychom tedy namísto Vánoc společně oslavili</span> <span class="MLP-znak-tucne-11b">Thanksgiving Day</span><span>, Den díkuvzdání. I&nbsp;mně to nejdřív přišlo úplně absurdní, ale máma, jak jsem předpokládala, se pro Jeffův nápad okamžitě nadchla.</span></p>

    <p class="MLP-text">V&nbsp;inkriminovaný den uklidila dopoledne celý byt, osprchovala se, namalovala a&nbsp;oblékla do slavnostního. Poněkud váhavě jsem ji následovala. Jeff se dostavil krátce po obědě, v&nbsp;perfektním tmavomodrém obleku a&nbsp;vyleštěných polobotkách (takže mu máma odpustila i&nbsp;to, že krocana a&nbsp;tři láhve kalifornského Chardonnay nesl přes celou Prahu v&nbsp;<span class="MLP-znak-tucne-11b">igelitce</span>). Sundal si sako, ohrnul si rukávy u&nbsp;košile, povolil kravatu, kolem pasu si ovázal zástěru a&nbsp;začal vařit. Musím říct, že vypadal docela sexy (přinejmenším máma z&nbsp;něj byla úplně odvázaná). Naplnil krocana mandlovou nádivkou, dal ho péct, podléval ho, obracel a&nbsp;současně připravoval brusinkovou omáčku a&nbsp;šťouchané brambory s&nbsp;cibulkou. Máma celý večer doslova zářila. Trvala na tom, že napřesrok si to rozhodně musíme zopakovat.</p>

    <p class="MLP-text">Rickie se jejímu přání snaživě přizpůsobil.</p>

    <p class="MLP-uroven3-nadpis" id="toc_marker-23-4">4/</p>

    <p class="MLP-text-bez1radku">Po Rickiem štafetu nové rodinné tradice přebírá chudák Oliver.</p>

    <p class="MLP-text"><span>„Cože?“ zděsí se, když mu opatrně naznačím, co se od něho poslední listopadový čtvrtek očekává. „</span><span class="MLP-znak-tucne-11b">Den díkuvzdání</span><span>?! Slyším dobře?“</span></p>

    <p class="MLP-text">„No jo. Už jo…,“ říkám omluvně.</p>

    <p class="MLP-text">„<span class="MLP-znak-tucne-11b">Americký křesťanský</span> svátek Thanksgiving?“ žasne čím dál víc. „Proč rovnou neslavíte pesach&nbsp;– na památku odchodu Izraelců z&nbsp;Egypta? Nebo ramadán?“</p>

    <p class="MLP-text">Vysvětluji mu, jak to celé vzniklo.</p>

    <p class="MLP-text">„Ještě žes nechodila s&nbsp;<span class="MLP-znak-tucne-11b">Číňanem</span>…,“ šklebí se. „To bych s&nbsp;váma musel slavit čínskej novej rok?“</p>

    <p class="MLP-text">„Olivere?“ říkám a&nbsp;významně se odmlčím. „Jsou to naše <span class="MLP-znak-tucne-11b">náhradní Vánoce</span>… Chápeš?“</p>

    <p class="MLP-text">„Ale já to chápu…,“ úpí Oliver a&nbsp;drží se oběma rukama za spánky. „Ne, já to nechápu. Nemůžu si pomoct, promiň. Já to vážně nechápu.“</p>

    <p class="MLP-text">„Přesto bych byla moc ráda, kdybys přišel. A&nbsp;vezmi si ten černej oblek.“</p>

    <p class="MLP-text">„Děláš si srandu? Oblek? V&nbsp;žádnym případě!“</p>

    <p class="MLP-text">„Prosím tě.“</p>

    <p class="MLP-text">„Říkám ne.“</p>

    <p class="MLP-text">„Udělej to pro mě. Uvědom si: máma tě <span class="MLP-znak-tucne-11b">zve</span>… Asi se shodnem, že to je gesto, kterého bychom si měli vážit…“</p>

    <p class="MLP-text">(Pár dní předtím mi máma u&nbsp;snídaně k&nbsp;mému překvapení sdělila, že jestli chci, ať prý Olivera pozvu.)</p>

    <p class="MLP-text">Oliver nicméně stále vrtí hlavou.</p>

    <p class="MLP-text">„Olivere, prosím!“</p>

    <p class="MLP-text">„Ale panebože, tak jo!“ zvolá konečně. „Já se z&nbsp;tý tvý familie jednou zcvoknu!“</p>

    <p class="MLP-text">„Děkuju za pochopení. Přijď v&nbsp;sedm.“</p>

    <p class="MLP-text">„Oukej, at seven,“ říká Oliver. „Seven pí em?“</p>

    <p class="MLP-uroven3-nadpis" id="toc_marker-23-5">5/</p>

    <p class="MLP-text-bez1radku">Přijde včas; je bez kravaty, ale má oblek a&nbsp;polobotky. Z&nbsp;aktovky vytáhne tři láhve bílého Muškátu a&nbsp;<span class="MLP-znak-kurziva-11b">Dějiny USA</span>, které si den <span>předtím</span> vypůjčil od Huberta. Krátce mě políbí, máma mu nastaví tvář. Potom knihu otevře na stránce, kterou si doma založil.</p>

    <p class="MLP-text">„Roku 1607 zhruba stočlenná sekta anglických náboženských fanatiků, kteří si říkají separatisté, prchá před pronásledováním Jakuba I. a&nbsp;anglikánské církve do Holandska,“ poučí nás bez bližšího úvodu. „Odtud se v&nbsp;roce 1620 plaví do Ameriky, kde založí osadu Plymouth. Strádají hladem a&nbsp;nemocemi.“</p>

    <p class="MLP-text">„Dej to víno do lednice,“ říká máma.</p>

    <p class="MLP-text">„Na jaře roku 1621 se tito kolonisté setkávají s&nbsp;Indiánem jménem Squanto, který jim ukáže, jak pěstovat kukuřici,“ pokračuje zapáleně Oliver. „Na podzim mají díky tomu skvělou sklizeň. Na oslavu uspořádají s&nbsp;místními Indiány svátek sklizně, který je později nazván <span class="MLP-znak-tucne-11b">Dnem díkuvzdání</span>.“</p>

    <p class="MLP-text">Vzhlédne od knihy a&nbsp;triumfálně se rozhlíží.</p>

    <p class="MLP-text">„Poučné,“ praví máma.</p>

    <p class="MLP-text">Otvírá troubu a&nbsp;pozoruje krocana.</p>

    <p class="MLP-text">„Já jenom, aby bylo <span class="MLP-znak-tucne-11b">jasno</span>,“ říká Oliver dramaticky a&nbsp;ukáže na slavnostně prostřený stůl. „Aby bylo konečně zřejmý, jaká je tohle všechno <span class="MLP-znak-tucne-11b">kokotina</span>.“</p>

    <p class="MLP-text">Jak už jsem říkala, jsou chvíle, kdy mi jde Oliver na nervy&nbsp;– a&nbsp;tohle je jedna z&nbsp;nich. Bojím se, jak bude máma reagovat, ale ona se jenom pousměje.</p>

    <p class="MLP-text">„Umej si ruce, Olivere, a&nbsp;pojď vymíchat kaši,“ říká klidně.</p>

    <p class="MLP-text">A&nbsp;Oliver poslušně jde.</p>

    <p class="MLP-text">Jsou chvíle, kdy ho mám opravdu ráda.</p>
  </div>
</body>
</html>